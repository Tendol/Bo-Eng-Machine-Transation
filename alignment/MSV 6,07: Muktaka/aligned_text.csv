id,P001187,P001188
7a9aa974c10841628f38b755e5beb6bc,མ,.
fed2886f00ec41bdb391477c78547880,མདོར་བསྡུས་པ་ན་།ཕྱག་འཚལ་བ་དང་གསིང་མ་དང་༎དེ་བཞིན་འཇོག་དང་ཉལ་དང་ཁྱི་༎དེ་བཞིན་བཏུང་ཕོར་བུ་རམ་ཤིང་༎དེ་བཟིན་མར་དང་རྩ་བ་སྡོང་པོ་རྣམས་༎མདོ་རྣམས་བསྡུས་པར་གསུངས་པའོ་༎,.
13ba09dd3ea9453ab22ae854056dcec7,སངས་རྒྱས་བཅོམ་ལྡན ༼༢༽ འདས་མཉན་དུ་ཡོད་པན་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ དེའི་ཚེ་ན་དགེ་སློང་གཉིས་ཤིག་རྣམ་པར་གདོན་མི་ཟ་བའི་གཏམ་སྨྲ་བ་ལས་གཅིག་ལ་གཅིག་ཚིག་རྩུབ་པོ་སྨྲས་ནས་དེ་ལ་གཞོན་ནུས་རྒན་པོ་ལ་རབ་ཏུ་སྤྱོས་ཏེ་། དེ་གནས་ཁང ༼༣༽ དུ་ཞུགས་ཏེ་འདུག་པ་དང་། གཞོན་ནུས་བདག་གིས་རྒན་པ་ལ་རབ་ཏུ་སྤྱོས་ཀྱིས་སོང་སྟེ་བཟོད་པར་གསོལ་ལོ་སྙམ་བསམས་ནས་། དེས་དེའི་གནས་ཁང་དུ་སོང་སྟེ་རྐང་པ་གཉིས་ལ་གཏུགས་ནས་བཙུན་པ་བདག་གིས་ཁྱོད་ལ་རབ་ཏུ་སྤྱོས་པ་བཟོད་པར་མཛོད་ཅིག་ཅེས ༼༤༽ བཟོད་པ་གསོལ་བར་བྱེད་པ་དང་། དེ་ཆེར་ཁྲོས་ནས་གཙེས་ཏེ་གནོད་པ་བྱས་སོ་ཞེས་སྨྲས་པ་དང་། དགེ་སློང་དག་གིས་ཐོས་ནས་བརྒྱུགས་ཏེ་ཚེ་དང་ལྡན་པ་ཅིའི་ཕྱིར་འོ་དོད་འབོད་ཅེས་དྲིས་པ་དང་། དེས་སྨྲས་པ་། ཚེ་དང་ལྡན་པ་འདི་འདི་ལྟར་བདག་གི་གནས་ཁང་དུ ༼༥༽ འོངས་ཏེ་གནོད་པ་བྱེད་པ་ལ་ལྟོས་། དེ་དག་གིས་དེ་ལ་ཚེ་དང་ལྡན་པ་ཅིའི་ཕྱིར་ཁྱོད་ཀྱིས་དགེ་སློང་རྒན་པ་འདི་ལ་གཙེས་ཞེས་སྨྲས་པ་དང་། དེས་ཀྱང་ཇི་ལྟར་གྱུར་པ་སྨྲས་ནས་དེ་དག་ཅང་མི་སྨྲ་བར་འདུག་གོ་༎ དེས་བསམས་པ་དེའི་ཕྱིར་ན་བཅོམ་ལྡན་འདས་ཀྱིས་ཕྱག་བྱོས ༼༦༽ ཤིག་པར་གསུངས་ཏེ་། ཇི་ནས་བའི་ཉན་ཐོས་རྣམས་བྱམས་པའི་སེམས་དང་། ཕན་པའི་སེམས་དང་། བརྩེ་བའི་སེམས་ཀྱིས་རང་གི་དོན་སྒྲུབ་པར་འགྱུར་རོ་ཞེས་གསུངས་ན་འདི་ལྟར་འདི་ནི་བདག་མཐོང་ནས་མི་དགའ་བ་དང་། ཁྲོས་པར་གྱུར་ན་བདག་གིས་འདི་ལ་བཟོད ༼༧༽ པར་བྱས་ཏེ་ཅི་རུང་གིས་འགྲོའོ་སྙམ་བསམས་ནས་དེ་སོང་ནས་ཕྱིས་དེ་ལ་ཕྱག་ཀྱང་མི་བྱེད་ན་བཟོད་པར་བྱེད་པ་ལྟ་ཅི་སྨོས་།,. . .
1d4ec0b7584a4296893fb4f0dc08dc27,དེ་ནས་དུས་ཕྱི་ཞིག་ན་དགེ་སློང་རྒན་པ་དེ་དགེ་སློང་གཞན་ཞིག་དང་ལྷན་ཅིག་འཆག་ཅིང་གཏམ་ཟེར་ཞིང་འཁོད་པ་དང་། དགེ་སློང་དེ་ཡང་དགེ་སློང ༼༡༤༢ཨ༡༽ དག་ལ་ཕྱག་འཚལ་བ་ལས་ཕྱོགས་དེར་འོངས་པ་དང་། འཆག་པའི་གྲོགས་ཀྱི་དགེ་སློང་དེས་དེ་ལ་སྨྲས་པ་། ཚེ་དང་ལྡན་པ་འདི་ལྟ་བུའི་དགེ་སློང་ཚུལ་ཁྲིམས་དང་ལྡན་པ་འདི་ལ་ཅིའི་ཕྱིར་བཟོད་པར་མ་བྱས་། རྒན་པ་དེས་འདི་ནི་འདི་ལྟར་སྡིག་པའི་སེམས ༼༢༽ ཁྲོ་བ་ཅན་ཏེ་། ལྟོས་ཤིག་དང་ད་ཡང་ཁྱོད་ལ་ཕྱག་བྱེད་ཀྱི་ང་ལ་མི་བྱེད་དོ་ཞེས་སྨྲས་པ་དང་། དེ་བཞིན་དེས་ཕྱག་བྱས་པ་དང་། དེས་སྨྲས་པ་། ཚེ་དང་ལྡན་པ་ཁྱོད་ཀྱིས་སྡིག་པའི་སེམས་ཅན་དེ་མཐོང་ངམ་། ཚེ་དང་ལྡན་པ་མཐོང་ངོ་༎,.
2b6bff15568e4533bfa9d8183bd48567,དེ་ནས་དེས་དེ་ལ་ཚེ་དང་ལྡན་པ་བདག ༼༣༽ གིས་གཞན་དུ་ཐོས་ན་གཞན་དུ་མཐོང་སྟེ་། ཁྱོད་ནི་ངོ་ཚ་ཞེས་འགྱོད་པ་ཅན་བསླབ་པ་ལ་མོས་པའོ་ཞེས་ཐོས་ན་། ཁྱོད་ཅིའི་ཕྱིར་དེ་ལྟར་མ་ཡིན་ཞེས་སྨྲས་པ་དང་། དེས་བཙུན་པ་བདག་གིས་ཇི་ལྟར་བགྱི་། ཚེ་དང་ལྡན་པ་དགེ་སློང་ཚུལ་ཁྲིམས་དང་ལྡན་པ་འདི་ལྟ་བུ་ལ་ཁྱོད་ཀྱིས ༼༤༽ ཅིའི་ཕྱིར་བཟོད་པ་མི་བྱ་ཞེས་སྨྲས་པ་དང་། དེས་ཇི་ལྟར་གྱུར་པ་རྒྱས་པར་སྨྲས་པ་དང་། དེ་འཕྱ་བར་གྱུར་ནས་། དེ་ལྟར་གྱུར་པ་དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ཏེ་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་རྣམས་དགེ་སློང་དེ་འཕྱ་བ་ནི་ཡུས་ཀྱིས་། ༼༥༽ གང་རྣམ་པར་འཁོན་པ་དེ་བཟོད་པར་བྱའོ་༎ བཅོམ་ལྡན་འདས་ཀྱིས་གང་འཁོན་པ་དེ་བཟོད་པར་བྱའོ་ཞེས་གསུངས་པ་དང་། གཞན་ཞིག་གིས་བཟོད་པར་བྱས་ཀྱང་མ་བཟོད་ནས་། བཅོམ་ལྡན་འདས་ཀྱིས་བཀའ་སྩལ་པ་། གང་མི་སྤྱོད་པ་དེ་ཉེ་སྤྱོད་དུ་ཕྱིན་པ་དང་ཕྱག་བྱོས་ཤིག་། དེས ༼༦༽ ཀྱང་ནད་མེད་ཅིག་ཅེས་སྨྲ་འམ་ཡང་ན་ཕྱག་བྱོས་ཤིག་། དེ་ལྟར་མི་བྱེད་ན་གཉིས་ཀ་ལ་འདས་པ་དང་བཅས་པར་འགྱུར་རོ་༎ བཅོམ་ལྡན་འདས་ཀྱིས་འཁོན་པའི་དགེ་སློང་ལ་བཟོད་པར་བྱའོ་ཞེས་གསུངས་པ་དང་། དགེ་སློང་གཉིས་ཤིག་རྣམ་པར་གདོན་མི་ཟ་བའི་གཏམ་སྨྲ ༼༧༽ བ་ལས་འཁྲུགས་པ་དང་། མཚང་འདྲུ་བ་དང་། འཐབ་པ་དང་། རྩོད་པར་གྱུར་ཏེ་། དེ་གཉིས་ལས་དགེ་སློང་གཞོན་པས་དགེ་སློང་རྒན་པ་ལ་ཚིག་དྲག་པོ་མི་སྙན་པས་བློང་ཞིང་ཁྲོས་ཏེ་སྨྲས་པ་དང་། རབ་ཏུ་ཁྲོས་ནས་གནས་ཁང་དུ་ཞུགས་ཏེ་སྒོ་བཅད་ནས་དེས་ངན ༼༡༤༢བ༡༽ དུ་སྨྲས་པའི་ཚིག་དེ་ལྟ་བུ་སྒོམ་ཞིང་འདུག་གོ་༎ དེའི་བར་དུ་སངས་རྒྱས་བཅོམ་ལྡན་འདས་ཀྱིས་མི་མཁྱེན་པ་དང་། མ་གཟིགས་པ་དང་། མ་ཆུད་པ་དང་། རྣམ་པར་མི་མཁྱེན་པ་མེད་དེ་སངས་རྒྱས་བཅོམ་ལྡན་འདས་དག་ནི་ཆོས་ཉིད་ཀྱིས་ཐུགས་རྗེ་ཆེན་པོ་ཅན་འཇིག་རྟེན ༼༢༽ ལ་ཕན་འདོགས་པ་ལ་ཞུགས་པ་། སྲུང་བ་གཅིག་པུ་དཔའ་བ་། གཅིག་པུ་ཞི་གནས་དང་ལྷག་མཐོང་ལ་གནས་པ་། གདུལ་བའི་དངོས་པོ་གསུམ་ལ་མཁས་པ་། ཆུ་བོ་གཞི་ལས་རྒལ་བ་། རྫུ་འཕྲུལ་གྱི་རྐང་པ་བཞིའི་མཐིལ་ལ་རབ་ཏུ་བརྟན་པ་། མི་འཇིགས་པ ༼༣༽ བཞིས་འཇིགས་པ་མེད་པ་། ཡན་ལག་ལྔ་རབ་ཏུ་རྣམ་པར་སྤངས་པ་། འགྲོ་བ་ལྔ་ལས་ཡང་དག་པར་འདས་པ་། ཡན་ལག་དྲུག་དང་ལྡན་པ་། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པ་། རྟག་ཏུ་དྲུག་ལ་གནས་པ་། བྱང་ཆུབ་ཀྱི་ཡན་ལག་བདུན་གྱི་མེ་ཏོག་གིས ༼༤༽ བརྒྱན་པ་། ལམ་ཡན་ལག་བརྒྱད་པ་སྟོན་པ་། མཐར་གྱིས་གནས་ཤིང་སྙོམས་པར་འཇུག་པ་དགུ་ལ་མཁས་པ་། སྟོབས་བཅུའི་སྟོབས་དང་ལྡན་པ་། ཕྱོགས་བཅུར་སྙན་པར་གྲགས་པ་། བརྒྱ་ཕྲག་བཅུ་ལས་དབང་སྒྱུར་བའི་མཆོག་ཏུ་བྱུང་བས་གང་འགྲིབས་། གང ༼༥༽ འཕེལ་། གང་སྡུག་བསྔལ་དུ་གྱུར་། གང་དོག་པར་གྱུར་། གང་གནོད་པར་གྱུར་། གང་སྡུག་བསྔལ་དང་དོག་པ་དང་གནོད་པར་གྱུར་། གང་ངན་སོང་ལ་གཞོལ་། གང་ངན་སོང་ལ་འབབ་། གང་ངན་སོང་ལ་རབ་ཏུ་བསྟན་། གང་ངས་ངན་སོང་ལས་བཏོད་ཏེ་མཐོ ༼༦༽ རིས་སུ་ཐར་བའི་འབྲས་བུ་ལ་སོ་སོར་དགོད་པར་བྱ་། གང་དགེ་བའི་རྩ་བ་མ་བསྐྱེད་པ་རྣམས་ནི་བསྐྱེད་པར་བྱ་། གང་གིས་བསྐྱེད་པ་རྣམས་ནི་ཡོངས་སུ་སྨིན་པར་བྱ་། གང་ཡོངས་སུ་སྨིན་པ་རྣམས་ནི་རྣམ་པར་དགྲོལ་བར་བྱའོ་ཞེས་ཉིན་ལན་གསུམ་མཚན་ལན་གསུམ ༼༧༽ དུ་སངས་རྒྱས་ཀྱི་སྤྱན་གྱིས་འཇིག་རྟེན་ལ་གཟིགས་ཤིང་ཡེ་ཤེས་སྣང་བ་ལ་འཇུག་གོ་༎ ཡང་གསུངས་པ་། ཆུ་སྲིན་གནས་པའི་རྒྱ་མཚོ་ནི་། དུས་ལས་འདའ་བར་འགྱུར་སྲིད་ཀྱི་། གདུལ་བར་བྱ་བའི་བུ་རྣམས་ལ་། སངས་རྒྱས་དུས་འདའ་མི་སྲིད་དོ་༎,. . . . .
dd71f1472b9b434c9bbd7cf065fd485e,དེ་ནས ༼༡༤༣ཨ༡༽ བཅོམ་ལྡན་འདས་གནས་གཞན་ཞིག་ཏུ་འཛུམ་པ་མཛད་དོ་༎ ཆོས་ཉིད་ཀྱིས་གང་གི་ཚེ་སངས་རྒྱས་བཅོམ་ལྡན་འདས་རྣམས་འཛུམ་པ་མཛད་པ་དེའི་ཚེ་ན་ཞལ་ནས་འོད་ཟེར་སྡོན་པོ་དང་། སེར་པོ་དང་། དམར་པོ་དང་། དཀར་པོ་ལ་སོགས་པ་བྱུང ༼༢༽ སྟེ་། ལ་ལ་ནི་འོག་ཏུ་འགྲོའོ་༎ ལ་ལ་ནི་སྟེང་དུ་འགྲོ་སྟེ་། དེ་ལ་གང་འོག་ཏུ་སོང་བ་དེས་ནི་ཡང་འཚེ་བ་དང་། ཐིག་ནག་པོ་དང་། འདུས་པ་དང་། འོ་དོད་འབོད་པ་དང་། འོ་དོད་འབོད་པ་ཆེན་པོ་དང་། གདུང་བ་དང་། རབ་ཏུ་གདུང་བ་དང་། བསྟིར་མེད་པ་དང་། ཆུ་བུར་དང་། ༼༣༽ རྒྱུན་དུ་ཆུ་བུར་དང་། ཨ་ṭཨ་ṭཨ་དང་། ཧ་ཧ་པ་དང་། ཧུ་ཧུ་བ་དང་། ཨུཏྤ་ལ་དང་། པད་མོ་དང་། པད་མོ་ཆེན་པོ་ལ་སོགས་པའི་སེམས་ཅན་དམྱལ་བར་སོང་སྟེ་། གང་ཚ་བའི་སེམས་ཅན་དམྱལ་བ་ལ་དེས་བབ་པ་ནི་བསིལ་བར་གྱུར་། གང་གྲང་བའི་སེམས་ཅན་དམྱལ་བ ༼༤༽ དེ་ལ་བབ་པ་ནི་དྲོ་བར་གྱུར་ཏེ་། དེས་སེམས་ཅན་དེ་དག་དེ་ལྟ་བུས་གཟིར་བའི་ཁྱད་པར་དེ་དག་བདེ་བར་བྱས་པ་དང་། དེ་དག་འདི་སྙམ་དུ་ཀྱེ་བདག་ཅག་རྣམས་འདི་ནས་ཤི་འཕོས་སམ་འོན་ཏེ་གཞན་དུ་སྐྱེས་ཞེས་བསམས་ན་། དེ་དག་ལ་རབ་ཏུ་དད་པ་བསྐྱེད་པའི་ཕྱིར ༼༥༽ བཅོམ་ལྡན་འདས་ཀྱིས་སྤྲུལ་པ་བཏང་ནས་དེ་དག་གིས་སྤྲུལ་པ་མཐོང་བ་དང་། འདི་སྙམ་དུ་ཀྱེ་བདག་ཅག་རྣམས་འདི་ནས་ཤི་འཕོས་བར་གྱུར་བ་ཡང་མེད་། གཞན་དུ་སྐྱེས་པ་ཡང་མེད་ཀྱིས་། སྡོན་མ་བྱུང་བའི་སེམས་ཅན་འདི་མཐོང་བའི་མཐུས་ན་བདག་ཅག་གཟིར་བའི ༼༦༽ ཁྱད་པར་རྣམས་བདེ་བར་གྱུར་ཏོ་སྙམ་དུ་བསམས་ནས་དེ་དག་སྤྲུལ་པ་ལ་སེམས་མངོན་པར་དགའ་བར་གྱུར་པ་དང་། དམྱལ་བས་གཟིར་བའི་ལས་ཟད་པར་བྱས་ཏེ་གང་དུ་བདེན་པར་གྱུར་པའི་སྣོད་དུ་དེར་ལྷ་དང་མིའི་མཚམས་འཛིན་ཏོ་༎ གང་སྟེང་དུ་སོག་བ་དེས་ནི་རྒྱལ་ཆེན ༼༧༽ བཞིའི་རིས་ཀྱི་ལྷ་དང་། སུམ་བཅུ་རྩ་གསུམ་དང་། མཚེ་མ་དང་། དགའ་ལྡན་དང་། འཕྲུལ་དགའ་དང་། གཞན་འཕྲུལ་དབང་བྱེད་དང་། ཚངས་རིས་དང་། ཚངས་ལྷ་ཉེ་ཕན་དང་། ཚངས་ཆེན་དང་། ཆུང་སྣང་དང་། ཚད་མེད་སྣང་དང་། ཀུན་སྣང་དང་། དགེ ༼༡༤༣བ༡༽ བ་དང་། ཚད་མེད་དགེ་བ་དང་། དགེ་རྒྱས་དང་། སྤྲིན་མེད་དང་། བསོད་ནམས་འཕེལ་དང་། འབྲས་བུ་ཆེ་བ་དང་། མི་ཆེ་བ་དང་། མི་གདུང་བ་དང་། ཤིན་ཏུ་མཐོང་བ་དང་། གྱ་ནོམ་སྣང་བ་དང་། འོག་མིན་གྱི་ལྷ་ར་སོང་ནས་མི་རྟག་པ་དང་། སྡུག་བསྔལ་པ ༼༢༽ དང་། སྟོང་པ་ཉིད་དང་། བདག་མེད་པ་རྣམས་བསྒྲགས་ཏེ་ཚིགས་སུ་བཅད་པ་གཉིས་ཀྱང་བརྗོད་དོ་༎,. . . .
d9704943525d4a8bbb1b94bfa9b45629,འབྱུང་བར་བྱ་ཕྱིར་བརྩམས་པར་བྱོས་༎ སངས་རྒྱས་བསྟན་ལ་བརྩོན་པར་བྱོས་༎འདམ་བུའི་ཁྱིམ་ལ་གླང་ཆེན་བཞིན་༎ འཆི་བདག་སྡེ་རྣམས་གཞོམ་པར་བྱོས་༎,.
9edf4bc43dc94f9cab2bbdb974e686f3,༼༣༽ གང་ཞིག་རབ་ཏུ་བག་ཡོད་པར་༎ ཆོས་འདུ་ལ་འདི་ལ་སྤྱོད་འགྱུར་བ་༎སྐྱེ་བའི་འཁོར་བ་རབ་སྤངས་ནས་༎ སྡུག་བསྔལ་ཐ་མར་འབྱིན་པར་འགྱུར་༎,.
fa809ddeedbc4dcea8f69914a18b1738,དེ་ནས་འོད་ཟེར་དེས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་བསྐོར་ནས་བཅོམ་ལྡན་འདས་ཀྱི་ཕྱི་བཞིན་དུ ༼༤༽ འབྲང་ངོ་༎ དེ་དག་གལ་ཏེ་བཅོམ་ལྡན་འདས་ཀྱིས་འདས་པའི་ལས་ལ་ལུང་སྟོན་བཞེད་པར་གྱུར་ན་བཅོམ་ལྡན་འདས་ཀྱི་རྒྱབ་ཏུ་ནུབ་པོ་༎ མ་འོངས་པའི་དུས་ལ་ལུང་སྟོན་པར་བཞེད་པར་གྱུར་ན་མདུན་དུ་ནུབ་བོ་༎ དམྱལ་བར་ལུང་སྟོན་པར་བཞེད་པར་གྱུར་ན་ཞབས་ཀྱི ༼༥༽ མཐིལ་དུ་ནུབ་བོ་༎ བྱོལ་སོང་དུ་སྐྱེ་བར་ལུང་སྟོན་པར་བཞེད་པར་གྱུར་ན་རྟིང་བར་ནུབ་བོ་༎ ཡི་དགས་སུ་སྐྱེ་བར་ལུང་སྟོན་པར་བཞེད་པར་གྱུར་ན་ཞབས་ཀྱི་མཐེ་བོར་ནུབ་བོ་༎ མིར་སྐྱ་བར་ལུང་སྟོན་པར་བཞེད་པར་གྱུར་ན་བུས་མོར་ཆུབ་བོ་༎ སྟོབས་ཀྱི་འཁོར་ལོས་སྒྱུར་བའི ༼༦༽ རྒྱལ་པོར་ལུང་སྟོན་བཞེད་པར་གྱུར་ན་ཕྱག་གཡོན་པའི་མཐིལ་དུ་ནུབ་པོ་༎ འཁོར་ལོས་སྒྱུར་བའི་རྒྱལ་པོར་ལུང་སྟོན་བཞེད་པར་གྱུར་ན་ཕྱག་གཡས་པའི་མཐིལ་དུ་ནུབ་བོ་༎ ལྷར་སྐྱེ་བར་ལུང་སྟོན་བཞེད་པར་གྱུར་ན་ལྟེ་བར་ནུབ་བོ་༎ ཉན་ཐོས་ཀྱི་བྱང་ཆུབ་ཏུ་ལུང་སྟོན་བཞེད་པར ༼༧༽ གྱུར་ན་ཞལ་དུ་ནུབ་བོ་༎ རང་བྱང་ཆུབ་ཏུ་ལུང་སྟོན་བཞེད་པར་གྱུར་ན་སྨིན་མཚམས་སུ་ནུབ་བོ་༎ བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ལུང་སྟོན་བཞེད་པར་གྱུར་ན་སྤྱི་བོའི་གཙུག་ཏུ་ནུབ་བོ་༎,. . . . . . . . . . . . .
9944041234834e53b7c67673dbb15599,དེ་ནས་འོད་ཟེར་དེས་བཅོམ་ལྡན་འདས་ལ་ལན་གསུམ་བསྐོར་བ་བྱས ༼༡༤༤ཨ༡༽ ནས་བཅོམ་ལྡན་འདས་ཀྱི་ཞབས་ཀྱི་རྟིང་པར་ནུབ་པ་དང་།,.
1f8c1db969b04dc288edc22d186a1b27,དེ་ནས་སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བས་ཞུས་པ་། ཇི་ལྟར་སྣང་བར་བྱེད་པ་ཤར་བ་བཞིན་། ཞལ་གྱི་ནང་ནས་བྱུང་བ་མང་པོ་ནི་། ཁ་དོག་རྣམ་པ་སྣ་ཚོགས་སྟོང ༼༢༽ ལྡན་པ་། གང་གིས་ཕྱོགས་བཅུ་ཀུན་ཏུ་སྣང་གྱུར་པའོ་༎ ཡང་ཚིགས་སུ་བཅད་དེ་གསོལ་པ་།,.
8d43e7ca79484f48aa1d88ec114b5d33,རྒོད་པ་ཞུམ་རྒྱགས་སྤངས་ནས་བྲལ་གྱུར་པ་༎ སྐྱེ་བོ་རྣམས་ཀྱི་རྒྱུར་གྱུར་སངས་རྒྱས་ཏེ་༎རྒྱལ་བ་དགྲ་རྒྱལ་དུད་དང་པད་མོ་བཞིན་དཀར་བ་༎ རྒྱུ་མེད་འཛུམ་པ་ཉེ་བར ༼༣༽ སྟོན་མི་མཛད་༎,.
7f71d4da9e9c4d03a64e3e175ea533ea,བརྟན་པའི་ཐུགས་མངའ་དེ་དུས་རང་གིས་མཁྱེན་མཛོད་ཅིག་༎ རྒྱལ་བའི་དབང་ལ་ཐོས་འཚལ་ཉན་རྣམས་ལ་༎བརྟན་ཞིང་ཐུབ་པའི་ཁྱུ་མཆོག་དམ་པ་ཡིས་༎ ཐེ་ཚོམ་བྱུང་བ་དགེ་བས་རྣམ་པར་བསོལ་༎,.
e5146586734c4a1592b673b0f7876f62,དོན་མེད་པར་ནི་རྒྱ་མཚོ་རི་རྒྱལ་བསྟན་༎ རྫོགས ༼༤༽ པའི་སངས་རྒྱས་འཛུམ་པ་མི་སྟོན་ཏེ་༎བརྟན་པས་གང་ཕྱིར་འཛུམ་པ་བསྟན་པ་དེ་༎ སྐྱེ་བོ་མང་པོ་འདི་དག་ཐོས་པར་མོས་༎,.
7072c08ccddf49b088b46f54bd2e11ca,དེ་ནས་བཅོམ་ལྡན་འདས་ཀྱིས་བཀའ་སྩལ་པ་། ཀུན་དགའ་བོ་དེ་དེ་བཞིན་ཏེ་། དེ་དེ་བཞིན་ནོ་༎ ཀུན་དགའ་བོ་དེ་བཞིན་གཤེགས་པ་དགྲ་བཅོམ ༼༥༽ པ་ཡང་དག་པར་རྫོགས་པའི་སངས་རྒྱས་ནི་རྒྱུ་མེད་རྐྱེན་མེད་པར་འཛུམ་པ་མི་མཛད་དོ་༎ ཀུན་དགའ་བོ་གང་དགེ་སློང་གཞོན་པ་དེས་དགེ་སློང་ལ་ཚིག་ངན་པས་མཚང་བྲུས་ཤིང་སྨྲས་པས་ཁྲོས་པ་མཐོང་ངམ་། བཅོམ་ལྡན་འདས་མཐོང་ངོ་༎ དེ་གནས་ཁང་དུ་ཞུགས་ཏེ་སྒོ ༼༦༽ བཅད་ནས་དེའི་ཚིག་ངན་དུ་སྨྲས་པ་དེ་ཕྱི་ཕྱིར་སྒོམ་ཞིང་འདུག་གོ་༎ དེ་ཁྲོས་པས་ཀུན་ཏུ་ཁེབས་ནས་ཕྱི་བྱིན་བསྒོམས་པས་ན་ཞེ་སྡང་གི་ས་བཅུ་རབ་ཏུ་བྱུང་སྟེ་། དེ་དུས་འདས་ཏེ་ཤི་འཕོས་ནས་དེའི་གནས་ཁང་དེ་ཉིད་དུ་སྤྲུལ་གདུག་པར་སྐྱེ་བར་འགྱུར་རོ་༎  ༼༧༽ འདུལ་བ་གཞུང་དམ་པ་། བམ་བོ་སུམ་བཅུ་རྩ་བརྒྱད་པ་། དེ་ལྟར་བཅོམ་ལྡན་འདས་ཚེ་དང་ལྡན་པ་ཀུན་དགའ་བོ་དང་ལྷན་ཅིག་གཏམ་གསུང་བའི་བར་དུ་དགེ་སློང་དེ་ཡང་ཚིག་ངན་དུ་སྨྲས་པ་དེ་ལན་མང་དུ་བསྒོམས་ཤིང་ཤིན་ཏུ་ཁྲོ་བས་ཀུན་ཏུ་ཁེབས་ཏེ་མང་དུ་བྱས ༼༡༤༤བ༡༽ པས་ཞེ་སྡང་གི་ས་བཅུ་པོ་ཐོབ་པས་ན་དེ་འཆི་འཕོས་དུས་འདས་ཏེ་དེའི་གནས་ཁང་ཉིད་དུ་སྤྲུལ་གདུག་པར་སྐྱེས་སོ་༎,. . . . . .
5787664f2f5b40f6836a4b05edb2999a,དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ་། ཀུན་དགའ་བོ་སྐྱེས་བུ་གཏི་མུག་ཅན་དེ་ནི་གནས་ཁང་དེ་ཉིད་དུ་སྤྲུལ་གདུག ༼༢༽ བར་སྐྱེས་ཀྱིས་དེར་སོང་ལ་དྲུང་དུ་ཕྱིན་ན་ངའི་ཚིགས་གིས་ནད་མེད་ཅིག་ཅེས་བྱོས་ལ་། འདི་སྐད་དུ་འདི་ལྟར་ཁྱོད་ངའི་བསྟན་པ་ལ་རབ་ཏུ་བྱུང་སྟེ་། དགེ་སྦྱོང་གི་འབྲས་བུ་བཞི་ལས་གང་ཡང་རུང་དགེ་སྦྱོང་གི་འབྲས་བུ་རྟོགས་པར་འགྱུར་བ་ལས་ད་ཁྱོད་ཁྲོས་པའི་དབང་གིས ༼༣༽ ན་འདིར་སྤྲུལ་གདུག་པར་སྐྱེས་ཀྱིས་དགེ་སློང་དེ་ལ་བཟོད་པར་བྱོས་ཤིག་། འདི་ལས་ཡང་དུས་འདས་ན་སེམས་ཅན་དམྱལ་བར་སྐྱེས་ས་རེ་ཞེས་སྒོ་ཤིག་། བཙུན་པ་བཀའ་བཞིན་འཚལ་ཞེས་ནས་ཚེ་དང་ལྡན་པ་ཀུན་དགའ་བོས་བཅོམ་ལྡན་འདས་ལས་མཉན་ནས་དགེ ༼༤༽ སློང་དེ་ཁྲིད་དེ་དགེ་སློང་དེའི་གནས་ཁང་དུ་སོང་ནས་སྒོ་ལ་དལ་ནས་བགས་ཀྱིས་བརྡུངས་ཏེ་སྨྲས་པ་། བཞིན་བཟངས་ཁྱོད་ལ་བཅོམ་ལྡན་འདས་ནད་མེད་ཅིག་ཅེས་གསུངས་ཏེ་། འདི་ལྟར་ཁྱོད་ངའི་བསྟན་པ་ལ་རབ་ཏུ་བྱུང་ལ་དགེ་སྦྱོང་གི་འབྲས་བུ་བཞི་ལས་གང ༼༥༽ ཡང་རུང་དགེ་སྦྱོང་གི་འབྲས་བུ་རྟོགས་པར་འགྱུར་བ་ལས་ད་ཁྱོད་ཁྲོས་པའི་དབང་གིས་ན་འདིར་སྤྲུལ་གདུག་པར་སྐྱེས་ཀྱིས་དགེ་སློང་འདི་ལ་བཟོད་པར་བྱོས་ཤིག་། འདི་ནས་དུས་བྱས་ནས་ཀྱང་སེམས་ཅན་དམྱལ་བར་སྐྱེས་ས་རེ་ཞེས་གསུང་ངོ་༎,.
b882557db7494746b7873e7838651812,དེ་ནས་དེ་ཉིད་དུ ༼༦༽ ཁྲོས་པའི་དུག་བཏང་ནས་གནས་ཁང་ནས་ཕྱིར་མ་བྱུང་ཞིང་འདུག་པ་དང་།,.
475e156d0c2c46b9887effd55cebd288,དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་མཽད་གལ་གྱི་བུ་ཆེན་པོ་ལ་མཽད་གལ་གྱི་བུ་ཚུར་ཤོག་། ཁྱོད་ཀྱིས་སྤྲུལ་གདུག་པ་གང་ན་བ་དེར་སོང་ལ་ཕྱིན་པ་དང་། འདི་སྐད་དུ་དགེ་སློང་དེ ༼༧༽ ལ་བཟོད་པར་བྱོས་ཤིག་ཅེས་བཀའ་སྩལ་པ་དང་། དེས་ཀྱང་དེར་སོང་སྟེ་སྨྲས་པ་དང་། དེ་ལྡེ་མིག་ཀྱོག་པོའི་བུ་ག་ནས་མགོ་ཙམ་བསྟན་ཏེ་ཕྱིར་ནང་དུ་ཞུགས་སོ་༎ དགེ་སློང་གིས་དགེ་སློང་ལ་སེམས་ཀྱིས་གནོད་པར་བྱས་པས་རང་གི་གནས་ཁང་དུ་སྤྲུལ་དུ་སྐྱེས ༼༡༤༥ཨ༡༽ སོ་ཞེས་སྒྲ་དེ་ལྟ་བུ་མཉན་དུ་ཡོད་པར་ཀུན་དུ་གྲགས་པ་དང་། ཀོ་ས་ལའི་རྒྱལ་པོ་གསལ་རྒྱལ་ནང་གི་བཙུན་མོ་དང་། གཞོན་ནུ་དང་། བློན་པོ་དང་། གྲོང་མི་དང་། གཞོངས་སུ་བཅས་པས་གང་སྒྲ་དེ་ཐོས་པ་དང་ལྟད་མོ་ལྟ་འདོད་པས་དེའི་ཡིད་བསྐྱོད ༼༢༽ ནས་ཛེ་ཏའི་ཚལ་དུ་དོང་ངོ་༎,. .
1d1e729da1594d868adae12aaa256676,དེ་ནས་བཅོམ་ལྡན་འདས་ཀྱང་ཉན་ཐོས་ཆེན་པོ་ཀུན་ཤེས་ཀཽངḍཨ་ནྱི་དང་། རླངས་པ་དང་། མིང་ཆེན་དང་། མ་འགགས་པ་དང་། ཤཱ་རིའི་བུ་དང་། མཽད་གལ་གྱི་བུ་ཆེན་པོ་དང་། འོད་སྣང་དང་། ཀུན་དགའ་བོ་དང་། ནམ་གྲུལ་སོགས་པས་བསྐོར་ཏེ ༼༣༽ རྒྱལ་པོ་གསལ་རྒྱལ་དང་དེའི་གནས་ཁང་དུ་བཞུད་ནས་བཅོམ་ལྡན་འདས་ཀྱིས་དེ་ཉིད་ཀྱི་སྐད་དུ་གསུངས་པ་དང་། ཏེ་རྟབས་བཞིན་དུ་གནས་ཁང་ནས་ཕྱིར་བྱུང་ངོ་༎,.
f75bc8fbae2c4667bf6bed7983baea57,དེ་ནས་བཅོམ་ལྡན་འདས་ཀྱིས་དེ་ཁྲིད་ནས་གཙུག་ལག་ཁང་ནས་ཕྱིར་ཕྱུང་སྟེ་ཛེ་ཏའི་ཚལ་གྱི་སྒོར་འཁོར་བརྒྱ་ཕྲག ༼༤༽ དུ་མ་དང་། དགེ་སློང་གི་དགེ་འདུན་གྱི་མདུན་ན་གདན་བཏིང་བ་དེ་ལ་བཞུགས་པ་དང་།,.
87f05b31a37e4f9ba0efb2eeb0813de0,དེ་ནས་སྤྲུལ་གདུག་པ་དེ་ཕན་ཚུན་ཀུན་དུ་སྐྱེ་བོ་མང་པོ་ལ་བལྟས་ཏེ་སྐྲ་གནས་བཅོམ་ལྡན་འདས་ཀྱི་གདན་ལོགས་སུ་རྒན་རིམས་ཀྱི་མཐར་བཅོམ་ལྡན་འདས་ལ་ལྟ་བཞིན་དུ་འཁྱིལ་ཏེ ༼༥༽ འདུག་གོ་༎ བཅོམ་ལྡན་འདས་ཀྱིས་དེ་ལ་བཀའ་སྩལ་པ་། བཞིན་བཟངས་འདི་ལྟར་ཁྱོད་ངའི་བསྟན་པ་ལ་རབ་ཏུ་བྱུང་ནས་དགེ་སྤྱོད་གི་འབྲས་བུ་བཞི་ལས་གང་ཡང་རུང་དགེ་སྤྱོད་གི་འབྲས་བུ་རྟོགས་པར་འགྱུར་བ་ལས་ད་ཁྱོད་འདིར་ཤིན་ཏུ་ཁྲོ་བས་ཀུན་ཏུ་ཁེབས་ནས་ལན་མང་དུ ༼༦༽ བསྒོམས་ལ་དགེ་སློང་ལ་ཡང་སེམས་གདུག་པ་བསྐྱེད་པས་ད་ལྟར་སྤྲུལ་གདུག་པར་སྐྱེས་ཏེ་། འཚེ་བ་དང་གསོད་པ་ལ་ཆགས་ཤིང་གཞན་གྱི་སྲོག་འཕྲོག་ཅིང་གཞན་འཚོ་བ་དང་ཕྲལ་ནས་འཚོ་བར་བྱེད་དེ་འདི་ནས་ཤི་འཕོས་ན་རྒྱུད་གང་དུ་སྐྱེ་། གང་དུ་སྐྱེ་བར་འགྱུར་། གང་དུ ༼༧༽ མངོན་པར་སྐྱེ་བར་འགྱུར་། བཅོམ་ལྡན་འདས་ཀྱིས་གང་གི་ཚེ་དེའི་རིགས་དྲན་པར་བྱས་པ་དེའི་ཚེ་དུ་བར་གྱུར་ཏོ་༎,. .
b278c393cad040e4a2a3baa516223acd,དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་དེ་གསུངས་པ་།,.
b5af256e77df45be81b614ac7d635d31,ཁྱོད་ནི་བྱོལ་སོང་སྐྱེ་གནས་གྱུར་༎མི་དལ་པར་ཡང་སྐྱེས་གྱུར་ན་༎དོན་མེད་བར ༼༡༤༥བ༡༽ ནི་ཅི་ཕྱིར་དུ་༎ད་ནི་ཅི་ཞིག་བྱར་ཡོད་ཀྱིས་༎རྒྱལ་བ་ཐུགས་རྗེ་ལྡན་མངའ་ལ་༎སེམས་ཀྱིས་ལེགས་པར་དད་སྐྱེས་དང་༎བྱོལ་སོང་སྐྱེ་གནས་འདི་སྤངས་ཏེ་༎དེ་ནས་མཐོ་རིས་འགྲོ་བར་འགྱུར་༎,.
d7a0226cf1fc497abaf59fac8e8821cd,སངས་རྒྱས་བཅོམ་ལྡན་འདས་ཀྱིས་ཆོས་བསྟན་པ་ཆུད་མི་ཟོས་པས ༼༢༽ དེའི་ཀུན་དུ་གནས་པ་དེ་དང་བྲལ་བར་གྱུར་ཏེ་།,.
14bc80843a3b45399f1ecd9c28ab0f6b,དེ་ནས་བཅོམ་ལྡན་འདས་ཀྱིས་དགེ་སློང་དེ་ལ་བཀའ་སྩལ་པ་། ཚུར་ཤོག་དགེ་སློང་ཁྱོད་ཀྱིས་སྤྲུལ་གདུག་པ་དེ་ལ་བཟོད་པ་བྱོས་ཤིག་། བཅོམ་ལྡན་འདས་བདག་གིས་ཇི་ལྟར་བཟོད་པར་བགྱི་། ཅི་དེའི་རྐང་བ་ལ་གཏུག་བར ༼༣༽ བགྱིའམ་ཞེས་གསོལ་པ་དང་། བཅོམ་ལྡན་འདས་ཀྱིས་དེ་ལ་ཇི་ལྟར་སྔོན་གྱི་དགེ་སློང་ཡིན་པར་མངོན་དུ་བྱས་ཏེ་ཐེ་ཚོམ་དུ་མི་བྱ་བར་བྱ་། གཏུག་པར་བྱའོ་ཞེས་བཀའ་སྩལ་པ་དང་། སྟོན་པའི་བཀའ་བཞིན་དེས་རྐང་པ་ལ་གཏུགས་པ་དང་། དེས་དེའི་མགོ་བོ་ལ་རེག་པར་བྱས ༼༤༽ པ་དང་། དེ་གཉིས་སྐྱེ་བོ་མང་པོས་མཐོང་བ་དང་རབ་ཏུ་ངོ་མ་ཆར་སྐྱེས་ནས་བཅོམ་ལྡན་འདས་ཀྱིས་སྐྱེ་བོ་མང་པོ་དེ་དག་ལ་དེའི་ཕྱིར་དེ་ལྟ་བུའི་ཚུལ་དུ་ཆོས་བཤད་དེ་། དེ་ཐོས་པས་ན་སྲོག་ཆགས་བརྒྱ་སྟོད་དུ་མ་རྣམས་ཀྱིས་ནི་ཁྱད་པར་ཆེན་པོ་རྟོགས་པར་གྱུར་ཏོ་༎ སྤྲུལ་གདུག ༼༥༽ པ་དེ་ཡང་བཅོམ་ལྡན་འདས་ལ་སེམས་མངོན་པར་དད་ནས་དེ་དུས་འདས་པ་དང་སུམ་བཅུ་རྩ་གསུམ་གྱི་ལྷའི་གནས་བཟང་པོར་སྐྱེས་སོ་༎,. .
b4f08e8c31134e8ca11a915147309ded,དེ་ནས་བཅོམ་ལྡན་འདས་ཀྱིས་དགེ་སློང་རྣམས་ལ་བཀའ་སྩལ་པ་། དེ་བས་ན་དགེ་སློང་རྣམས་འདི་དང་གཞན་དག་ཀྱང་ཁྲོ་བས་ཀུན ༼༦༽ ཏུ་ཁེབས་ན་ཉེས་པའི་དམིགས་སུ་འགྱུར་ཏེ་། དེ་བས་ན་དགེ་སློང་གིས་ཁྲོས་པའི་དགེ་སློང་ལ་ཇི་ལྟར་དེའི་ཁྲོས་པས་ཁེབས་པར་གནས་པ་། རྣམ་པར་བྱང་བར་གནས་པ་དེ་ལྟ་དེ་ལྟ་བུར་གསོལ་ལོ་༎ དེས་ཀྱང་སེམས་ཀྱིས་བཟོད་པར་བྱོས་ཤིག་། གང་སྔ་དྲོ་ཁྲོས ༼༧༽ པ་ལ་དེས་ཕྱི་དྲོ་བཟོད་པར་གསོལ་ཅིག་། གང་ཕྱི་དྲོ་ཁྲོས་པ་ལ་ནི་དེས་ནུབ་མོའོ་༎ གང་ནུབ་མོ་ཁྲོས་པ་ལ་ནི་དེས་ཕྱི་དེ་ཉིན་མོ་བཟོད་པར་གསོལ་ཅིག་ཅེས་གསུངས་ནས་། བཅོམ་ལྡན་འདས་གདན་ལས་བཞེངས་ཏེ་ནད་དུ་ཡང་དག་འཇོག་ལ་འཇུག་པའི་ཕྱིར་གཙུག ༼༡༤༦ཨ༡༽ ལག་ཁང་དུ་གཤེགས་སོ་༎ ཆོས་ཉིད་ཀྱིས་ལྷའི་བུའམ་ལྷའི་བུ་མོ་ཡང་རུང་སྐྱེས་ནས་རིང་པོ་མ་ལོན་པར་གང་ནས་ཤི་འཕོས་གང་དུ་སྐྱེས་། ལས་གང་ཡིན་ཞེས་སེམས་པ་རྣམ་པ་འདི་གསུམ་སྐྱེས་ཏེ་། སྤྲུལ་གདུག་པ་ལས་ཤི་འཕོས་ནས་། སུམ ༼༢༽ བཅུ་རྩ་གསུམ་གྱི་ལྷའི་རིས་བཟང་པོར་སྐྱེས་ཏེ་བཅོམ་ལྡན་ལྡན་འདས་ལ་སེམས་མངོན་དུ་དད་པ་བསྐྱེད་པར་མཐོང་ངོ་༎,. . . .
a47a14617d3f4ebab4736784273f9029,དེ་ནས་སྔོན་གྱི་སྤྲུལ་གདུག་པ་ལྷའི་བུ་དེས་འདི་སྙམ་དུ་བདག་འདིར་ཞག་ལོན་ཏེ་། བཅོམ་ལྡན་འདས་ལྟར་འགྲོ་བར་མི་རིགས་ཀྱི་། བདག་འདིར་ཞག་མ་ལོན ༼༣༽ པར་བཅོམ་ལྡན་འདས་ལ་ལྟར་འགྲོའོ་སྙམ་དུ་བསམ་སྲ་ནས་།,.
45faaadd21394f4bb6db76ee76d531cc,དེ་ནས་ལྷའི་བུ་སྔོན་སྤྲུལ་གདུག་པ་དེ་དྲི་མ་མེད་པའི་རྣ་ཚ་འཕྱང་བཞིན་དུ་ཐོགས་ཤིང་དོ་ཤལ་དང་། སེ་མོ་དོས་ལུས་བརྒྱན་ཏེ་། དེ་ཉིད་ཀྱི་ནུབ་མོ་ལྷའི་མེ་ཏོག་ཨུཏྤ་ལ་དང་། པད་མོ་དང་། ཀུ་མུ་ད་དང་། པུ་ངḍཨ ༼༤༽ རī་ཀ་དང་། མན་དཱ་ར་བ་ལ་སོགས་པས་པད་བ་བཀང་སྟེ་སྣང་བ་ཆེན་པོས་ཛེ་ཏའི་ཚལ་ཐམས་ཅད་དུ་སྣང་བར་བྱས་ནས་བཅོམ་ལྡན་འདས་ལ་མེ་ཏོག་གིས་གཏོར་ཏེ་ཆོས་ཉན་པའི་ཕྱིར་བཅོམ་ལྡན་འདས་ཀྱི་སྤྱན་སྡར་འདུག་གོ་༎ བཅོམ་ལྡན་འདས་ཀྱིས་དེའི་བསམ་པ ༼༥༽ དང་། བག་ལ་ཉལ་པ་དང་། ཁམས་དང་། རང་བཞིན་མཁྱེན་ནས་དེ་འདྲ་བའི་འཕགས་པའི་བདེན་པ་བཞི་ཡང་དག་པར་རྟོགས་པར་འགྱུར་བའི་ཆོས་བསྟན་ནས་ལྷའི་བུ་སྔོན་གྱི་སྤྲུལ་གདུག་པ་དེས་ཐོས་པ་དང་། འཇིག་ཚོགས་སུ་ལྟ་བའི་རིའི་རྩེ་མོ་ཉི་ཤུ་ཡེ་ཤེས་ཀྱི ༼༦༽ རྡོ་རྗེས་བཅོམ་སྟེ་རྒྱུན་དུ་ཞུགས་པའི་འབྲས་བུ་མངོན་དུ་བྱས་སོ་༎ དེས་བདེན་པ་མཐོང་བས་དགའ་བའི་ཚིག་གསུམ་སྨྲས་ཏེ་། བཙུན་པས་ཕན་བཏགས་པ་འདི་ལྟ་བུ་ནི་མས་ཀྱང་མ་བགྱིས་། ཕས་ཀྱང་མ་བགྱིས་། རྒྱལ་པོས་ཀྱང་མ་བགྱིས་། ལྷས་ཀྱང་མ ༼༧༽ བགྱིས་། སྡུག་པས་ཀྱང་མ་བགྱིས་། བདག་གི་གཉེན་མང་པོས་ཀྱང་མ་བགྱིས་། སྔོན་གྱི་ཕ་མེས་རྣམས་ཀྱིས་ཀྱང་མ་བགྱིས་། དགེ་སྤྱོད་དང་བྲམ་ཟེས་ཀྱང་མ་བགྱིས་ཏེ་། བཅོམ་ལྡན་འདས་ཀྱིས་བདག་གི་ཁྲག་དང་མཆི་མའི་རྒྱ་མཚོ་ནི་བསྐམས་། རུས་བའི་རི ༼༡༤༦བ༡༽ ལས་ནི་བརྒ་ལ་། ངན་སོང་གི་སྒོ་ནི་བཅད་། མཐོ་རིས་དང་ཐར་པའི་སྒོ་ནི་ཕྱེ་ནས་ལྷ་དང་མིའི་གནས་སུ་བཞག་གོ་༎ ཁྱོད་མཐུས་ཤིན་ཏུ་མི་བཟད་ངན་སོང་གི་། ཉེས་པ་མང་དུ་ལྡན་པའི་ལམ་རྣམས་བཅད་། མཐོ་རིས་འགྲོ་བའི་ལམ་ཕྱིར་བའི་ལམ་ཕྱིར་བསོད་ནམས་མཆོག ༼༢༽ མྱ་ངན་འདའ་ལམ་བདག་གིས་དེ་རིང་ཐོབ་། ཁྱོད་ལ་བརྟེན་པས་ཉེས་པ་མེད་པ་ཡི་། བདག་དེང་ཤིན་ཏུ་གཙང་བ་རྣམ་དག་མིག་། འཕགས་པའི་ཡིད་དུ་འོང་བའི་ཞི་གནས་ཐོབ་། བདག་གིས་སྡུག་བསྔལ་རྒྱ་མཚོ་ཕ་རོལ་རྒལ་། སྐྱེ་བོ་ལྷ་དང་ལྷ་མིན་མི་ཡིས་མཆོད་། ༼༣༽ སྐྱེ་རྒན་དང་འཆི་དང་འཆི་ལས་རྣམ་པར་བྲལ་། སྲིད་བ་སྟོང་དུའང་མཐོང་བར་ཤིན་ཏུ་དཀའ་། ཐུག་ཁྱོད་དེང་བདག་མཐོང་བས་འབྲས་བུར་བཅས་།,. . . .
359924a2209a4869bd39ec4ec7abcce3,དེ་ནས་སེ་མོ་དོ་ནི་འཕྱང་བཞིན་དུ་། ཞབས་གཉིས་ལ་ནི་ཕྱག་བྱས་དགའ་བ་སྐྱེས་། དགྲ་ཐུལ་དེ་ལ་གཡས་སུ་བསྐོར་ནས་ནི་། ལྷ་ཡི ༼༤༽ འཇིག་རྟེན་ལྷ་ཡི་ཡུལ་དེར་སོང་།,.
2055b3f26eff4c06aec16bb09b7deab3,དེ་ནས་ལྷའི་བུ་སྔོན་སྤྲུལ་གདུག་པ་དེ་ཚོང་པ་ཁེ་ཐོབ་པ་ལྟར་། ཆུན་པ་ལོ་ལེགས་པ་ལྟར་། དཔའ་བོ་གཡུལ་ལས་རྒྱལ་བ་ལྟར་། ནད་པ་ནད་ཐམས་ཅད་ལས་ཐར་བ་ལྟར་། ཇི་ལྟ་བུའི་ལོངས་སྤྱོད་དང་། བཅོམ་ལྡན་འདས་ཀྱི་དྲུང་དུ་འོངས ༼༥༽ པ་དེ་ལྟ་བུའི་ལོངས་སྤྱོད་དང་། རང་གི་གནས་སུ་སོང་བ་དང་། དགེ་སློང་དག་སྲོད་དང་ཐོ་རངས་ལ་མི་ཉལ་བར་ཐུབ་པར་བརྩོན་པར་སྤྱོད་པ་རྣམས་ཀྱིས་མཐོང་བ་བཅོམ་ལྡན་འདས་ཀྱི་དྲུང་ན་རྒྱ་ཆེར་སྣང་བ་མཐོང་ནས་ཐེ་ཚོམ་དུ་གྱུར་ཏེ་། བཅོམ་ལྡན་འདས་ལ་བཅོམ་ལྡན ༼༦༽ འདས་ཅིམ་དང་མཚན་མོ་བཅོམ་ལྡན་འདས་ལ་ཚངས་པ་འཁོར་གྱི་བདག་པོ་ལྟར་མཆིས་སམ་། ལྷའི་དབང་པོ་བརྒྱ་བྱིན་དང་། འཇིག་རྟེན་སྐྱོང་བ་བཞི་དག་བལྟ་བའི་ཕྱིར་མཆིས་སམ་ཞེས་ཞུས་པ་དང་། དགེ་སློང་རྣམས་ཚངས་པའི་འཁོར་གྱི་བདག་པོ་ཡང་མ་ཡིན་། ལྷའི ༼༧༽ དབང་པོ་བརྒྱ་བྱིན་ཡང་མ་ཡིན་། འཇིག་རྟེན་སྐྱོང་བ་བཞི་ལ་སོགས་པས་ད་ལ་བ་ལྟ་བའི་ཕྱིར་འོངས་པ་ཡང་མ་ཡིན་གྱི་། གང་སྤྲུལ་གདུག་པ་དགེ་སློང་གིས་བཟོད་པར་བྱས་པ་དེང་ལ་སེམས་མངོན་དུ་དད་ནས་དུས་ལས་འདས་པ་དང་། སུམ་བཅུ་རྩ་གསུམ་རིས་ཀྱི་ལྷའི ༼༡༤༧ཨ༡༽ གནས་བཟར་པོར་སྐྱེས་ནས་དེ་འདི་ལྟར་མདང་ངའི་དྲུང་དུ་འོངས་ཏེ་ངས་དེ་ལ་ཆོས་བསྟན་པ་དང་། བདེན་པ་མཐོང་ནས་རང་གི་གནས་སུ་སོང་ངོ་༎ དེ་བས་ན་དགེ་སློང་རྣམས་ཀྱིས་འདི་ལྟར་བསླབ་པར་བྱ་སྟེ་། གང་གིས་བཟོད་པར་བྱ་བ་དང་། བཟོད ༼༢༽ པའི་ཡོན་ཏན་བརྗོད་པར་བྱ་བ་དེ་ལྟར་དགེ་སློང་དག་ཁྱེད་ཀྱིས་བསླབ་པར་བྱའོ་༎ བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་པ་དང་། དགེ་སློང་དེ་དག་ཡིད་མགུ་ནས་བཅོམ་ལྡན་འདས་ཀྱིས་གསུངས་པ་ལ་མངོན་པར་དགའོ་༎,. . .
715815956af54674b927b2f7de95c5f4,གླེང་གཞི་ནི་མཉན་དུ་ཡོད་པ་ན་སྟེ་།,.
7d9dcb8c4db34509bcf2e345cf54c6f9,བཅོམ ༼༣༽ ལྡན་འདས་ལ་ཚེ་དང་ལྡན་པ་ཨུ་པཱ་ལིས་ཞུས་པ་། བཙུན་པ་བསྙེན་པར་རྫོགས་པར་བགྱིད་ན་ཚེ་དང་ལྡན་པ་རྣམས་བདག་ལ་བསྙེན་པར་རྫོགས་པར་མ་བྱེད་ཅིག་ཅེས་མཆི་བཞིན་དགེ་སློང་རྣམས་ཀྱིས་བསྙེན་པར་རྫོགས་པར་བགྱིས་ན་བསྙེན་པར་རྫོགས་པ་ཞེས་བགྱི་འམ་། བསྙེན ༼༤༽ པར་མ་རྫོགས་པ་ཞེས་བགྱི་། ཨུ་པཱ་ལི་བསྙེན་པར་རྫོགས་པ་ཞེས་མི་བྱ་སྟེ་། བསྙེན་པར་རྫོགས་པར་བྱེད་པ་རྣམས་ཀྱང་འདས་པ་དང་བཅས་པར་འགྱུར་རོ་༎ ཨུ་པཱ་ལི་དེ་ཅིའི་ཕྱིར་ཞེ་ན་། བསྙེན་པར་རྫོགས་པ་ཉིད་ཀྱང་བསླབ་པ་འབུལ་ན་བསྙེན་པར་མ་རྫོགས་ཞེས་བྱ་ན ༼༥༽ བསྙེན་པར་རྫོགས་པར་བྱེད་པའི་ཚེ་ལྟ་ཅི་སྨྲོས་། ཡང་བཅོམ་ལྡན་འདས་ལ་ཚེ་དང་ལྡན་པ་ཨུ་པཱ་ལིས་ཞུས་པ་། བཅོམ་ལྡན་འདས་ཀྱིས་དགེ་ཚུལ་ཕ་རྣམས་ལོ་ཉི་ཤུ་ལོན་ནས་བསྙེན་པར་རྫོགས་པར་བྱོས་ཤིག་ཅེས་གསུངས་ན་། དགེ་ཚུལ་ཕ་གཞན་དག་བདག་གི་ལོ ༼༦༽ གྲངས་ནི་མ་འཚལ་། དེ་ལུས་པོང་ནི་ཆེ་སྟེ་། དེ་དགེ་སློང་རྣམས་ཀྱིས་ལོ་གྲངས་མ་རྟོགས་པས་ཐེ་ཚོམ་སྐྱེས་ཏེ་བསྙེན་པར་རྫོགས་པར་མི་བགྱིད་ན་དེ་དག་ལ་ཇི་ལྟར་ནན་ཏན་བགྱི་ཞེས་ཞུས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཨུ་པཱ་ལི་དེ་ལྟ་བུ་ནི་མཚན་ལས ༼༧༽ སོ་སོར་རྟོགས་ལ་བསྙེན་པར་རྫོགས་པར་བྱོས་ཤིག་། དེ་ལ་ཐེ་ཚོམ་དུ་མ་བྱེད་ཅིག་། བཅོམ་ལྡན་འདས་ཀྱིས་དེ་ལྟར་མཚན་ལས་རྟོགས་ལ་བསྙེན་པར་རྫོགས་པར་གྱིས་ཤིག་ཅེས་གསུངས་པ་དང་། དགེ་སློང་རྣམས་ཀྱིས་དེ་གཅེར་བུར་ཕྱུང་སྟེ་མཚན་རྟོག་བ་ལ་ཞུགས ༼༡༤༧བ༡༽ པ་དང་། དེ་ཤིན་ཏུ་ངོ་ཚ་ནས་བཅོམ་ལྡན་འདས་ཀྱིས་བཀའ་སྩལ་པ་། གཅེར་བུར་མ་དབྱུང་བར་བ་སོ་འམ་གོས་ཀྱི་གདང་ལ་ལྷུང་བཟེད་དམ་ཆོས་གོས་ཀྱི་སྣོད་ཞོག་ལ་འདི་ཕོ་བ་ཤིག་ཅེས་སྨྲོས་ལ་། དེ་ནི་མཚན་ཁུང་དང་མཚན་ལ་རྟོགས་ཏེ་དེ་སྟེ་ཡོད་ན་བསྙེན་པར་རྫོགས ༼༢༽ པར་བྱའོ་༎ དེ་སྟེ་མེད་ན་བསྙེན་པར་རྫོགས་པར་མི་བྱའོ་༎ ཡང་ཞུས་པ་། བཙུན་པ་དགེ་སློང་རྣམས་ཀྱིས་དགེ་སློང་ལ་དགེ་སློང་མའི་ལས་ཀྱིས་བསྙེན་པར་རྫོགས་པར་བགྱིས་ན་བསྙེན་པར་རྫོགས་པ་ཞེས་བགྱི་འམ་། བསྙེན་པར་མ་རྫོགས་པ་ཞེས་བགྱི་། ཨུ་པཱ་ལི ༼༣༽ བསྙེན་པར་རྫོགས་པ་ཞེས་ནི་བྱ་སྟེ་བསྙེན་པར་རྫོགས་པར་བྱེད་པ་རྣམས་ནི་འདས་པ་དང་བཅས་པར་འགྱུར་རོ་༎ བཙུན་པ་དགེ་སློང་མ་ལ་དགེ་སློང་དང་། དགེ་སློང་མ་རྣམས་ཀྱིས་དགེ་སློང་གི་ལས་ཀྱིས་བསྙེན་པར་རྫོགས་པར་བགྱིས་ན་བསྙེན་པར་རྫོགས་པ་ཞེས་བགྱི་འམ ༼༤༽ བསྙེན་པར་མ་རྫོགས་པ་ཞེས་བགྱི་། ཨུ་པཱ་ལི་བསྙེན་པར་རྫོགས་པ་ཞེས་བྱ་སྟེ་། དགེ་འདུན་གཉིག་ཡང་འདས་པ་དང་བཅས་པར་འགྱུར་རོ་༎,. . . . .
fac9bae0e14f431a8154f1ef15cd6933,རྐྱང་བའི་སྒོ་དང་པོའི་མདོའི་ཚིགས་སུ་བཅད་པ་ཐོག་མའོ་༎,.
bcf390037afd401e8f2d9a1dd26debbb,མདོར་ན་།གསིང་མ་གྲོང་དང་བསྡུས་པ་དང་༎སེམས ༼༥༽ བསྐྱེད་པས་ནི་གསོ་སྦྱིན་དང་༎གསད་པ་གསུམ་ཡང་དེ་བཞིན་ཏེ་༎རྣམ་འབྱེད་དགེ་འདུན་ལྷག་མའོ་༎,.
5f6221e0d6ff466cb4ad88214eec6e45,སངས་རྒྱས་བཅོམ་ལྡན་འདས་མཉན་དུ་ཡོད་པའི་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ དགེ་སློང་དག་ཅིག་འགྲོན་པ་མང་པོ ༼༦༽ དང་ལྷན་ཅིག་ལྗོངས་སྤྱོད་དུ་དོང་བ་དང་། དེ་དག་དེའི་ཚེ་གསོ་སྦྱིན་ལ་བབ་ནས་དེ་དག་གིས་ས་གསིང་མའི་ཕྱོགས་ཤིག་མཐོང་ནས་དེ་དག་གིས་སྨྲས་པ་། ཚེ་དང་ལྡན་པ་དག་ཚུར་ཤེག་། ས་གསིང་མའི་ཕྱོགས་ཕ་བི་ལ་གསོ་སྦྱིན་བྱའོ་ཞེས་དེར་དེ་དག་གསོ་སྦྱིན་བྱེད་པ ༼༧༽ ལ་ཞུགས་པ་དང་། འགྲོན་པ་མང་པོ་དག་འདས་ནས་དེ་དག་ཀྱང་ཕྱི་བཞིན་འདོད་བ་ལས་བར་དུ་རྐུན་པོས་བཅོམ་སྟེ་གཙུག་ལག་ཁང་དུ་ཕྱིན་པ་དང་། དགེ་སློང་རྣམས་ཀྱིས་མཐོང་སྟེ་བདེ་བར་འོངས་སམ་། ཚེ་དང་ལྡན་པ་དག་བདེ་བར་འོངས་སམ་། ཅི་བདེ་བར་སྤྱད་དམ ༼༡༤༨ཨ༡༽ ཞེས་སྨྲས་པ་དང་། བདེ་བར་ག་ལ་སྤྱད་། ཅི་ཉེས་། བདག་ཅག་ནི་རྐུན་པོས་བཅོམ་མོ་༎ དེ་ལྟར་བུར་གྱུར་པ་དགེ་སློང་རྣམས་ལ་སྨྲས་པ་དང་། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ནས་། བཅོམ་ལྡན་འདས་ཀྱིས་བཀའ་སྩལ ༼༢༽ པ་། གསིང་མ་ལ་ཆགས་པའི་ཕྱིར་གསོ་སྦྱིན་མ་བྱེད་ཅིག་། བཅོམ་ལྡན་འདས་ཀྱིས་གྲོང་དང་ཉེ་བའི་འཁོར་དུ་གསོ་སྦྱིན་བྱོས་ཤིག་ཅེས་གསུངས་པ་དང་། དེ་ལས་དགེ་སློང་ཕྱེད་ནི་གྲོང་དུ་ཞུགས་ཕྱེད་ནི་ཕྱི་རོལ་དུ་འཁོད་པས་དེ་དག་མ་འདུས་པར་གྱུར་ནས་གསོ་སྦྱིན་མ ༼༣༽ བྱས་ཏེ་། དེ་ལྟར་གྱུར་པ་དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། གང་གྲོང་ན་གནས་པ་རྣམས་ནི་གྲོང་དུ་གསོ་སྦྱིན་བྱོས་ཤིག་། དེ་བཞིན་དུ་དགེ་སློང་རྣམས་གསོ་སྦྱིན་བྱ་སྟེ་གསོ་སྤྱིན་ལ་མ་སྡོད་ཅིག་། སྡོད ༼༤༽ ན་འདས་པ་དང་བཅས་པར་འགྱུར་རོ་༎ དགེ་སློང་དག་ཅིག་ཚོང་པའི་འགྲོན་པ་མང་པོ་དང་ལྷན་ཅིག་ཏུ་ལམ་དུ་ཞུགས་པ་དང་། དགེ་སློང་གིས་ཚོང་པ་ལ་བཞིན་བཟངས་བདག་ཅག་གསོ་སྦྱིན་བྱེད་ཀྱིས་དེའི་བར་དུ་སྐད་ཅིག་སྡོད་ཅིག་ཅེས་སྨྲས་པ་དང་། དེ་དག་གིས་འཕགས ༼༥༽ པ་རྣམས་འདི་ཕྱོགས་ན་རྐུན་པོས་འཇིགས་ཀྱིས་ཕྱི་བཞིན་སྤྱོན་ཅིག་བསྡད་དོ་ཞེས་སྨྲས་པ་དང་། དེར་སྡོད་གྲང་དེར་སྡོད་གྲང་སྙམ་ནས་དགེ་སློང་རྣམས་ཕྱི་བཞིན་དུ་འབྲང་ཞིང་དེ་དག་དོང་བ་ལས་ནམ་ནངས་སོ་༎ དགེ་སློང་རྣམས་ཀྱིས་དེ་ལྟར་གྱུར་པ་བཅོམ་ལྡན་འདས་ལ ༼༦༽ གསོལ་ནས་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་རྣམས་གསོ་སྦྱིན་གྱི་ཚེ་གསོ་སྦྱིན་མ་བྱས་པར་མ་འགྲོ་ཤིག་། ཡང་ན་འགྲོ་བཞིན་དུ་གསོ་སྦྱིན་བྱོས་ཤིག་། དགེ་སློང་དག་གིས་འགྲོ་བཞིན་དུ་གསོ་སྦྱིན་བྱེད་པ་ལ་ཞུགས་པ་དང་། ཚོང་པ་རྣམས་ཀྱིས ༼༧༽ འཕགས་པ་བདག་ཅག་ནི་རྐུན་པོས་འཇིགས་པས་ཅང་མི་སྨྲ་བར་འགྲོ་ན་ཁྱེད་ཅིའི་ཕྱིར་ཅ་ཅོ་བྱེད་ཅེས་སྨྲས་ནས་། དེ་ལྟར་གྱུར་པ་དགེ་སློང་དེ་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། གསོ་སྦྱིན་རྒྱས་པར་མ་བྱེད་པར ༼༡༤༨བ༡༽ མདོར་བྱོས་ཤིག་། དགེ་སློང་རྣམས་ཀྱིས་མདོར་བྱེད་པ་ལ་ཞུགས་པ་དང་། འོན་ཀྱང་ཚོང་པ་དེ་དག་གིས་དཔྱས་ནས་། བཅོམ་ལྡན་འདས་ཀྱིས་བཀའ་སྩལ་པ་། སེམས་བསྐྱེད་པ་ཙམ་གྱིས་བྱིན་གྱིས་རློབས་ཤིག་། དེ་བས་ན་དགེ་སློང་རྣམས་ཆོས་གོས་བྱིན་གྱིས་བརླབ ༼༢༽ པ་དང་། གོས་བསྔོ་བ་དང་། གསོ་སྦྱིན་དང་། ཚུལ་ནས་བྱུང་བ་འདི་བཞི་ནི་སེམས་བསྐྱེད་པ་ཙམ་གྱིས་འགྲུབ་བོ་༎ དེ་ཡང་འདི་ལྟར་བྱ་སྟེ་། སངས་རྒྱས་ལ་དམིགས་པའི་དྲན་པ་ཉེ་བར་བཞག་སྟེ་། སེམས་བསྐྱེད་པར་བྱོས་ལ་གསོ་སྦྱིན་བྱིན་གྱིས་རློབས་ཤིག་།,. . . . . .
3658e6ce81714e9eb68f414089fe16bc,དེ་ནས ༼༣༽ ཚིག་ཏུ་ཡང་བརྗོད་པར་བྱ་སྟེ་། དེང་དགེ་འདུན་རྣམས་ཀྱི་བཅོ་ལྔའི་གསོ་སྦྱིན་ཏེ་། བདག་དགེ་སློང་མིང་འདི་ཞེས་བྱ་བའི་ཡང་བཅོ་ལྔའི་གསོ་སྦྱིན་ཏེ་། བདག་མིང་འདི་ཞེས་བྱ་བའི་བར་ཆད་ཀྱི་ཆོས་རྣམས་ཀྱང་ཡོངས་སུ་དག་གོ་ཞེས་རང་གིས་བརྗོད་དེ་གསོ་སྦྱིན་བྱིན་གྱིས ༼༤༽ བརླབས་ལ་། གང་གི་ཚེ་དགེ་འདུན་འདུས་པ་ཕྲད་པ་དེའི་ཚེ་དགེ་འདུན་དང་ལྷན་ཅིག་ཏུ་གསོ་སྦྱིན་བྱའོ་༎ དེ་ལྟར་ལན་གཉིས་དེ་ལྟར་ལན་གསུམ་དུ་བརྗོད་དེ་གསོ་སྦྱིན་དེ་ལྟར་བྱའོ་༎ གསོ་སྦྱིན་མི་བྱ་བ་ནི་མ་ཡིན་ནོ་༎ མ་བྱས་ན་འདས་པ་དང་བཅས་པར་འགྱུར་རོ་༎,. . . .
fbd2ec3a53a34fc3af56f04d30342b05,༼༥༽ གླེང་གཞི་ནི་མཉན་དུ་ཡོད་པ་ན་སྟེ་།,.
4af9806b09ac480e927f3d5273ebcc26,དགེ་སློང་དག་ཅིག་གཞོངས་སྤྱད་པ་སྤྱོད་པ་ན་རྐུན་པོས་ཟིན་ནས་དེ་དག་གིས་ཀྱེ་བསམ་རླག་ཏུ་འཁོད་དེ་ཅི་བྱེད་ཀྱིས་། མགོ་རེག་འདི་དག་གསད་དོ་ཞེས་སྨྲས་པ་དང་། དགེ་སློང་དག་གིས་བསམས་པ་། བདག་ཅག་ནི་གསད་པར ༼༦༽ ཆད་པར་ལྟ་སྙམ་ནས་དེ་དག་གིས་རྐུན་པོ་ལ་ཀྱེ་ཅིའི་ཕྱིར་ངེད་གསད་ཅེས་སྨྲས་པ་དང་། རྐུན་པོས་སྨྲས་པ་། ཁྱེད་ལ་རྒྱལ་པོ་དང་། ཕྱུག་པོ་དང་། ཚོང་དཔོན་དང་། དེད་དཔོན་རྣམས་རབ་ཏུ་དད་པས་ཁྱེད་ཀྱིས་དེ་དག་ལ་སྨྲས་པ་དང་། དེ་དག་གིས་ངེད་ལ་གནོད་པར་བྱེད་དེ་ཞེས ༼༧༽ སྨྲས་པ་དང་། དེ་ན་དགེ་སློང་གཞོན་ནུ་ཅིག་གིས་བརྫུན་དུ་སྨྲས་པ་ལས་བྱུང་བའི་ཉེས་པ་ལྟུང་བ་བྱུང་སྟེ་། དེས་ཚེ་དང་ལྡན་པ་རྣམས་བདག་གིས་ལྟུང་བ་བྱུང་བ་བཤོགས་པ་དེའི་བར་དུ་བསྡད་པར་ཅིག་ནང་ཞེས་སྨྲས་པ་དང་། དེ་དག་གིས་དེ་ལྟར་ན་གནས་འདི་ཉིད་དུ་ཤོགས ༼༡༤༩ཨ༡༽ ཤིག་ཅེས་སྨྲས་པ་དང་། དེས་དགེ་སློང་གི་མདུན་དུ་འཆགས་པ་ལ་ཞུགས་ཏེ་། དགོངས་ཤིག་ཚེ་དང་ལྡན་པ་རྣམས་། བདག་མིང་འདི་ཞེས་བགྱི་བ་ཤེས་བཞིན་གྱི་བརྫུན་སྨྲས་པ་ལས་བྱུང་བའི་ལྟུང་བའི་ཉེས་པ་མཆིས་ཏེ་། བདག་གིས་ཚེ་དང་ལྡན་པའི ༼༢༽ མདུན་དུ་བཤགས་སོ་༎ མཐོལ་ལོ་༎ མི་འཆབ་བོ་༎ བཤགས་ཤིང་མཐོལ་ན་བདག་ལ་བདེ་བར་འགྱུར་གྱི་། མ་བཤགས་མ་མཐོལ་ན་ནི་མ་ཡིན་ནོ་༎ དེས་སྨྲས་པ་། ཉེ་བར་མཐོང་ངམ་། མཐོང་ངོ་༎ ཕྱིན་ཆད་སྡོམ་པར་དམ་འཆའ་མ་དམ་འཆའོ་༎ དེ་ལྟར་ལན ༼༣༽ གཉིས་ལན་གསུམ་དུ་སྨྲས་པ་དང་། རྐུན་པོ་དེ་ཐམས་ཅད་ཀྱིས་ཐོས་ནས་དེ་དག་གིས་སྨྲས་པ་། འཕགས་པ་ཁྱེད་རྣམས་བརྫུན་མི་སྨྲ་འམ་། བཞིན་བཟངས་མི་སྨྲའོ་ཞེས་སྨྲས་པ་དང་། དེ་དག་མངོན་དུ་དད་ནས་འཕགས་པ་རྣམས་དེ་ལྟར་ན་། དེང་ལ་སུ་ལ་ཡང་མ་སྨྲ་ཤིག ༼༤༽ ཅེས་སྨྲས་པ་དང་། ནད་མེད་ཅིག་སུ་ལ་ཡང་མི་སྨྲའོ་ཞེས་སྨྲས་ཏེ་དོང་ནས་དེ་དག་གཙུག་ལག་ཁང་དུ་ལྷགས་པ་དང་། ཐེ་ཚོམ་སྐྱེས་ནས་དེ་ལྟར་གྱུར་པ་དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ནས་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་རྣམས ༼༥༽ ནགས་ཚལ་གྱི་དབང་པོ་རྐུན་པོའི་དྲུང་དུ་བཤགས་པ་ཡིན་གྱིས་དེ་ལ་ཐེ་ཚོམ་དུ་མ་བྱེད་ཅིག་།,. . . . .
2faadce347d747fd973c0adbf9244fb5,གླེང་གཞི་ནི་མཉན་དུ་ཡོད་པ་ན་སྟེ་།,.
60b04356309d454da0088cd593f11761,དགེ་སློང་གཞན་ཞིག་ལྗོངས་སྤྱད་པ་སྤྱོད་པ་ལ་རྐུན་པོས་ཟིན་ནས་དེ་དག་གིས་བསམ་རླག་ཏུ་འཁོད་དེ་ཅི་བྱེད་ཀྱིས་མགོ་རེག་འདི་དག་གསད ༼༦༽ དོ་ཞེས་སྨྲས་པ་དང་། དགེ་སློང་དག་གིས་བསམས་པ་། བདག་ཅག་ནི་གསད་པར་ཆད་པར་ལྟ་སྙམ་ནས་དེ་དག་གིས་རྐུན་པོ་ལ་ཀྱེ་ཅིའི་ཕྱིར་ངེད་གསད་ཅེས་སྨྲས་པ་དང་། རྐུན་པོས་སྨྲས་པ་། ཁྱེད་ལ་རྒྱལ་པོ་དང་། ཕྱུག་པོ་དང་། ཚོང་དཔོན་དང་། དེད་དཔོན་རྣམས ༼༧༽ མངོན་པར་དད་པས་ན་ཁྱེད་ཀྱིས་དེ་དག་ལ་སྨྲས་པ་དང་། དེ་དག་གིས་ངེད་ལ་དོན་མེད་པར་བྱེད་དོ་ཞེས་སྨྲས་ནས་། དགེ་སློང་རྣམས་ཀྱིས་སྨྲས་པ་། ཐོང་ཤིག་དང་སུ་ལ་ཡང་མི་སྨྲའོ་༎ དེ་དག་གིས་དེ་སྟེ་ཁྱེད་ཀྱིས་བཅོ་ལྔའི་དུས་ན་གཅིག་ཏུ་འདུས་ཤིང་འདོན་པ་དེ་ངེད་ཅག་ལ ༼༡༤༩བ༡༽ རྒྱས་པར་སྨྲ་བར་དམ་འཆའ་ན་གཏང་ངོ་ཞེས་སྨྲས་པ་དང་། དེ་ན་དགེ་སློང་ཅིག་གཞུང་ཁ་དོན་དུ་ལོབས་པས་དེ་བསད་ཀྱིས་འཇིགས་པས་སྐྲག་པས་སོ་སོར་ཐར་པ་མྱུར་དུ་བཏོན་པ་དང་། དེ་དག་མངོན་པར་དད་ནས་འཕགས་པ་ཁྱེད་ཀྱིས་དེ་ཐམས་ཅད་ཡང་དག་པར་བཟུང ༼༢༽ སྟེ་སྲུང་ངམ་། ཞེས་སྨྲས་པ་དང་། དེ་དག་གིས་ཚེ་དང་ལྡན་པ་འདི་ནི་སྟོན་པའི་བཀའ་ཡིན་ན་ཅིའི་ཕྱིར་ཡང་དག་པར་འཛིན་ཅིང་མི་སྲུང་ཞེས་སྨྲས་པ་དང་། དེ་དག་གིས་འཕགས་པ་རྣམས་ལེགས་ཀྱིས་བཞུ་ངལ་སུ་ལ་ཡང་མ་གསུངས་ཤིག་ཅེས་སྨྲས་པ་དང་། ནད ༼༣༽ མེད་ཅིག་མི་སྨྲའོ་ཞེས་སྨྲས་ཏེ་དོང་ནས་དེ་དག་གཙུག་ལག་ཁང་དུ་ཕྱིན་པ་དང་། དེ་དག་ཐེ་ཚོམ་སྐྱེས་ཏེ་དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་ནས་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་རྣམས་ནགས་ཚལ་གྱི་དབང་པོ་རྐུན ༼༤༽ པོའི་དྲུང་དུ་ཁ་ཐོན་བཀླགས་པ་ནི་ལེགས་པར་བཀླགས་པ་ཡིན་གྱིས་དེ་ལ་ཐེ་ཚོམ་དུ་མ་བྱེད་ཅིག་།,. .
88c1eb8a85aa40dea09681a405faec99,གླེང་གཞི་ནི་མཉན་དུ་ཡོད་པ་ན་སྟེ་།,.
8c88dfc72d4a476b921cd3e04e872076,དགེ་སློང་དག་ཅིག་ཡུལ་བེའུ་ཞེས་བྱ་བ་ནས་ལྗོངས་སྤྱད་པ་སྤྱོད་ཅིང་དོང་བ་དང་། རྐུན་པོས་ཟིན་ནས་དེ་དག་གིས་ཀྱེ་བསམ་རླག ༼༥༽ ཏུ་འཁོད་དེ་ཅི་བྱེད་ཀྱིས་མགོ་རེག་འདི་དག་གསད་དོ་ཞེས་སྨྲས་པ་དང་། དེ་ལ་རྐུན་པོ་ཅིག་དགེ་སློང་གི་རྒྱུས་ཤེས་པས་དེས་དེ་དག་མཐོང་བ་དང་། སྙིང་རྗེ་སྐྱེས་ནས་དེས་དེ་དག་ཐར་པར་བྱ་ནི་མ་ནུས་ཀྱི་སྙིང་བརྩེ་བའི་ཕྱིར་ཀྱེ་འདི་དག་གསད་དེ་ཅི་རུང་གིས་རྩྭ་མ་བརྡས་པ་ལ ༼༦༽ བཅིངས་ཏེ་རྫས་ཕྲོགས་ལ་དོང་དང་དེ་ཉིད་རང་བཀྲེས་ཤིང་ཉེ་མ་ཆུང་བས་གདུངས་ཏེ་སྲོག་དང་བྲལ་གྲང་ཞེས་སྨྲས་པ་དང་། དེའི་ནང་ནས་གཅིག་གིས་སྨྲས་པ་། ཀྱེ་འདི་དེ་སྐད་སྨྲ་ན་ཇི་ལྟར་བྱ་ཞེས་སྨྲས་པ་དང་། ཁ་ཅིག་གིས་སྨྲས་པ་། དེ་ལྟར་བྱ་བ་ནི་ལེགས་སོ་ཞེས ༼༧༽ ནས་དེ་དག་གིས་དེ་ལ་ཕྲོགས་ནས་རྩྭ་མ་བརྔས་པ་ལ་བཅིངས་ཏེ་དོང་ངོ་༎ ཡུལ་བེའུ་ཞེས་བྱ་བའི་རྒྱལ་པོ་འཆར་པོ་དཔུང་གི་ཚོགས་ཡན་ལག་བཞི་པ་དང་རི་དགས་ཤོར་བའི་ཕྱིར་དོང་བ་དང་། དེ་དག་གིས་དེ་དག་རྒྱང་རིང་པོ་ནས་མཐོང་ནས་དེས་བློན་པོ་ལ་ཀྱེ་སྣང་བ་ཕ་བི ༼༡༥༠ཨ༡༽ རི་དགས་མ་ཡིན་ནམ་ཞེས་དྲིས་པ་དང་། དེས་ལྷ་མ་འཚལ་ཏོ་ཞེས་སྨྲས་ནས་རྒྱལ་པོ་དེར་ཉེ་བར་སོང་ནས་མི་ཡིན་པར་མཐོང་བ་དང་། དེས་ཀྱེ་མུ་སྟེགས་གཅེར་བུ་བ་ཡིན་ནམ་ཅི་ཞེས་སྨྲས་པ་དང་། དེ་དག་ལས་གཅིག་གིས་ལྷ་དེ་བཞིན་ནོ་ཞེས་སྨྲས ༼༢༽ པ་དང་། དེ་དག་ལ་དགེ་སློང་གི་རྒྱུས་ཤེས་པ་ཞིག་གིས་སྨྲས་པ་། ལྷ་དེ་ནི་མུ་སྟེགས་གཅེར་བུ་པ་མ་ལགས་ཀྱིས་། ལྷ་ཤཱཀྱ་འི་བུའི་དགེ་སློང་ངོ་༎ ཇི་ལྟར་ཤེས་། ལྷ་དེ་ལྟར་ལོགས་གཅིག་ནི་གནག་། གཉིས་པ་ནི་དཀར་རོ་ཞེས་སྨྲས་པ་དང་།,. . .
adb7eb1ffe8d48918dd491c78ecbd000,དེ་ནས་རྒྱལ་པོས་དེ་ལ ༼༣༽ དྲིས་པ་། འཕགས་པ་ཁྱོད་ཅིའི་ཕྱིར་འདི་ལྟར་འདུག་། ལྷ་བདག་ཅག་རྐུན་པོས་བཅོམ་མོ་༎ འཕགས་པ་འོ་ན་ཅིའི་ཕྱིར་དེ་ལྟར་འདུག་། ལྷ་འདི་ལྟར་བཅིངས་སོ་༎ འཕགས་པ་འདི་འདྲ་བར་བཅིངས་པ་ཅིའི་ཕྱིར་གཅད་དེ་མི་འདོང་༎ ལྷ་བཅོམ་ལྡན་འདས་ཀྱིས་བདག་ཅག་གི ༼༤༽ བསླབ་པར་བཅས་པས་བོན་གྱི་གྲོང་དང་སྲོག་ཆགས་ཀྱི་གྲོང་བཤིག་གམ་བཤིག་ཏུ་བཅུག་ན་ལྟུང་བའོ་ཞེས་བྱ་བའི་བསླབ་པའི་བཅིངས་པས་བཅིངས་སོ་ཞེས་སྨྲས་པ་དང་། རྒྱལ་པོ་དེ་དད་ཅིང་མངོན་པར་དགའ་ནས་དེས་དེ་དག་བཀྲོལ་ཏེ་རེ་རེ་ལ་ཡང་ཆོས་གོས་གསུམ་གསུམ ༼༥༽ བསྐོན་ནོ་༎ དེ་དག་གཙུག་ལག་ཁང་དུ་ཕྱིན་པ་དང་། བདག་ཅག་གིས་རྒྱལ་པོའི་མདུན་དུ་དེ་ལྟར་ལྟུང་བ་སྨྲས་སོ་ཞེས་ཏེ་ཐེ་ཚོམ་སྐྱེས་པ་དང་། དེས་དེ་ལྟར་གྱུར་པ་དགེ་སློང་རྣམས་ལ་རྒྱས་པར་སྨྲས་ནས་དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ཏེ་། བཅོམ་ལྡན ༼༦༽ འདས་ཀྱིས་བཀའ་སྩལ་པ་། རྒྱལ་པོ་འདི་ནི་རྒྱལ་རིགས་སྤྱི་བོ་ནས་དབང་བསྐུར་བ་། འཇིག་རྟེན་པ་ཐམས་ཅད་ཀྱི་གཙོ་བོ་ཡིན་པས་ན་གང་སྨྲས་པ་དེ་ནི་ལེགས་པར་སྨྲས་པ་ཡིན་གྱིས་དེ་ལ་ཐེ་ཚོམ་དུ་མ་བྱེད་ཅིག་།,. . . . .
9843ccbf47044383b9c597d1fd90e26f,གླེང་གཞི་ནི་མཉན་དུ་ཡོད་པ་ན་སྟེ་།,.
eddfb5ee307d4883a7cb3f0b645a3feb,སངས་རྒྱས་བཅོམ ༼༧༽ ལྡན་འདས་ལ་ཚེ་དག་ལྡན་པ་ཨུ་པཱ་ལིས་ཞུས་པ་། བཙུན་པ་ནོངས་པ་དང་བཅས་པས་ནོངས་པ་དང་བཅས་པའི་མདུན་དུ་ནོངས་པ་བཤགས་སུ་རུང་དམ་ཨུ་པཱ་ལི་མི་རུང་ངོ་༎ དེ་སྟེ་དངོས་པོ་མི་མཐུན་ན་ནི་རུང་ངོ་༎,. .
e5f1e5fad11e41359c59424846eec22f,གླེང་གཞི་ནི་མཉན་དུ་ཡོད་པ་ན་སྟེ་།,.
2c97b65027c64e7d985870471ce707cf,དགེ་སློང་གཅིག་ལ་དགེ ༼༡༥༠བ༡༽ འདུན་གྱི་ལྷག་མའི་ཉེས་པ་བྱུང་ནས་དེ་འགྱོད་པ་སྐྱེས་པ་དང་། དེ་སྐྱ་བོ་བསེང་བསེང་པོར་གྱུར་ལ་རིད་ཅིང་ཉམ་ཆུང་སྟེ་། རྨྱ་ལ་ལུས་མ་བརྟས་པར་གྱུར་ནས་དེ་ལ་དགེ་སློང་དག་གིས་སྨྲས་པ་། ཚེ་དང་ལྡན་པ་ཁྱོད་ཅིའི་ཕྱིར་སྐྱ་བོ་བསེང་བསེང་བོར་གྱུར་ལ་རིད་ཅིང་ཉམ་ཆུང ༼༢༽ ལ་རྨྱ་སྟེ་ལུས་མ་བརྟས་པར་གྱུར་པ་དེའི་ནད་སྨྲོས་ཤིག་ཅེས་སྨྲས་པ་དང་། དེ་ཅང་མི་སྨྲ་ནས་ནམ་དེ་དང་མཛའ་བའི་དགེ་སློང་གིས་མཐོང་སྟེ་དྲིས་པ་དང་། དེས་དེ་ལ་རྒྱས་པར་སྣྲས་པ་དང་། དེས་ཚེ་དང་ལྡན་པ་དེ་ལྟ་ན་དགེ་སློང་རྣམས་ལ་བརྗོད་ཀྱིས་ཤོགས་ཤིག་ཅེས་སྨྲས ༼༣༽ སོ་༎ དེ་ལྟར་བརྗོད་ན་བདག་ཉིད་མཆིའོ་ཞེས་སྨྲས་པ་དང་། དེས་དེ་ལྟན་ཚུར་ཤོག་། ཡུལ་གཞན་དུ་དོ་ངལ་དེར་དེ་དག་བཤགས་སོ་༎ ཞེས་སྨྲས་པ་དང་། དེས་ཀྱང་ཁས་བླངས་ནས་དེ་དང་དེ་ལྷན་ཅིག་ཏུ་ཡུལ་གཞན་དུ་སོང་བ་ལས་དེ་ལམ་ཕྱེད་དུ་དུས་འདས ༼༤༽ པ་དང་། དགེ་སློང་དེས་བསམས་པ་། གང་གིས་དོན་གྱི་ཕྱིར་བདག་འགྲོ་བ་དེ་ནི་དུས་འདས་ན་ད་ཅིའི་ཕྱིར་འགྲོ་༎ ཕྱིར་ལྡོག་གོ་སྙམ་ནས་དེ་ཕྱིར་ལོག་པ་དང་། དེ་ལ་དགེ་སློང་དག་གིས་བདེ་བར་འོངས་སམ་། ཚེ་དང་ལྡན་པ་བདེ་བར་འོངས་སམ་། ཅི་ཁྱེད་བདེ་བར་སྤྱད་དམ་ཞེས ༼༥༽ སྨྲས་པ་དང་། དེ་དུ་བར་གྱུར་ནས་དེ་ལ་དགེ་སློང་དག་གིས་ཚེ་དང་ལྡན་པ་ཅིའི་ཕྱིར་དུ་ཞེས་སྨྲས་པ་དང་། གང་བདག་དང་ལྷན་ཅིག་ཏུ་སོང་པའི་དགེ་སློང་དེ་དུས་འདས་པའི་ཕྱིར་རོ་ཞེས་སྨྲས་པ་དང་། དེ་དག་གིས་ཚེ་དང་ལྡན་པ་ཅིའི་ཕྱིར་དུ་། འདུས་བྱས་ཐམས་ཅད་ནི་ཆོས ༼༦༽ ཉིད་ཀྱིས་དེ་བཞིན་ནོ་ཞེས་སྨྲས་སོ་༎ དེས་དེ་ནི་ཉེས་པ་དང་བཅས་བཞིན་དུ་དུས་འདས་ས་ཞེས་སྨྲས་པ་དང་། དགེ་སློང་རྣམས་ཀྱིས་དེས་དམྱལ་བར་རིང་དུ་གནས་པར་གྱུར་པས་ན་དུ་བ་འདི་ནི་རིགས་སོ་ཞེས་སྨྲས་པ་དང་། དེ་ལྟར་གྱུར་པ་དགེ་སློང་རྣམས་ཀྱིས་བཅོམ་ལྡན ༼༧༽ འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་རྣམས་རིགས་ཀྱི་བུ་དེ་ནི་ཉེས་པ་དེ་ལས་ཕྱིན་ཏེ་། ངས་ནི་བསམ་པ་ལས་ཉེས་པ་ཕྱིན་པར་གསུངས་ཀྱིས་ཆད་པའི་ལས་ཀྱིས་ནི་མ་ཡིན་ནོ་༎ དེ་ལྟ་བས་ན་གང་དེ་ལྟར་རང་བཞིན་གྱིས་ངོ་ཚ་བ་དང ༼༡༥༡ཨ༡༽ ལྡན་པ་དེས་གཅིག་གི་མདུན་དུ་ཤོགས་ཤིག་པར་གནང་ངོ་༎ དེས་ནི་གཅིག་གི་མདུན་དུ་ཤོགས་ཤིག་། དེ་ལ་ཐེ་ཚོམ་མ་བྱེད་ཅིག་ཅེས་གསུངས་པ་དང་། འདོད་ཆགས་དང་བྲལ་བ་མ་ཡིན་པ་སྐྱེ་བོ་ཐ་དད་པ་མདོ་སྡེ་འཛིན་པ་དང་། འདུལ་བ་འཛིན་པ ༼༢༽ དང་། མ་ལྟ་བུ་འཛིན་པ་ཁ་ཅིག་དང་། དགེ་འདུན་གྱི་གནས་བརྟན་དང་། གྲགས་པ་དང་། བསོད་ནམས་ཆེནམ་པོ་ཁ་ཅིག་གིས་མ་བརྟགས་པས་ན་དགེ་འདུན་གྱི་ལྷག་མའི་ཉེས་པ་བྱུང་སྟེ་། དེ་དག་ཆད་པར་སྤྱོད་པ་ལ་ལྷན་ཅིག་སྤྱོད་པ་དང་། ཉེ་གནས་དང་བྲམ་ཟེ་དང་ཁྱིམ ༼༣༽ བདག་དང་གཞན་ཡང་རུང་ཉུང་ངུ་ཐོས་པའི་དགེ་སློང་རྣམས་ཀྱིས་ཀྱང་དཔྱས་། ཁ་ཅིག་ནི་མི་དགའ་བར་གྱུར་ཏེ་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་ནས་། བཅོམ་ལྡན་འདས་ཀྱིས་བཀའ་སྩལ་པ་། དེ་དག་གིས་ཀྱང་ཕྱིས་མི་བྱ་བར་ཤིན་ཏུ ༼༤༽ བསམ་པ་བརྟུན་ཏེ་གཅིག་པོའི་མདུན་དུ་ཤོགས་ཤིག་། འདི་ལ་ཐེ་ཚོམ་མ་བྱེད་ཅིག་།,. . . . . . .
4c6ac902f0894afbb6ed745e4ee4f795,རྐྱང་པའི་ནང་ནས་སྒོ་དང་པོའི་མདོའི་ཚིགས་སུ་བཅད་པ་གཉིས་པའོ་༎,.
d9f3a31ea41c498586c80ea07193a736,མདོར་ན་།གཞག་པའི་རིགས་པ་གཞག་པར་བྱ་༎བདུན་ལོན་ནས་ཀྱང་འགྲོ་བར་བྱ་༎མཉམ་དུ ༼༥༽ མ་ཟིན་དེ་བཞིན་ཏེ་༎གང་གི་ཀོ་བ་མི་རུང་བའོ་༎,.
f69b4202249245a6801db44dad72363a,སངས་རྒྱས་བཅོམ་ལྡན་འདས་མཉན་དུ་ཡོད་པའི་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ ཚེ་དང་ལྡན་པ་ཀུན་དགའ་བོ་ལ་གཙུག་ལག་ཁང་སྐྱོང་གི་རེས་བབ་བོ་༎ ཡུལ་ཀོ་ས་ལའི་རྒྱལ ༼༦༽ པོ་གསལ་རྒྱལ་ཛེ་ཏའི་ཚལ་དུ་འོངས་ནས་བཅོམ་ལྡན་འདས་ཀྱི་ཞབས་ལ་ཕྱག་འཚལ་ཏེ་། ཚེ་དང་ལྡན་པ་ཀུན་དགའ་བོ་གང་ན་བ་དེར་སོང་སྟེ་དྲུང་དུ་ཕྱིན་པ་དང་། རྐང་པ་ལ་ཕྱག་འཚལ་ནས་ཆོས་ཉན་པའི་ཕྱིར་མདུན་དུ་འདུག་གོ་༎,. . .
8e006cd53fce49fd832d7c859ec9c643,དེ་ནས་ཚེ་དང་ལྡན་པ་ཀུན་དགའ་ཕོས་མདོ ༼༧༽ སྡེ་ལ་ཞུགས་ནས་དེ་ལས་ཕྱེ་ནས་ཅུང་ཟད་ཙམ་ཞིག་རྒྱས་པར་བཤད་ནས་། མདོར་འཆད་པ་ལ་ཞུགས་པ་དང་། རྒྱལ་པོས་འཕགས་པ་བདག་ལ་བྲེལ་བ་མེད་ཀྱིས་མདོར་མ་བཤད་ཅིག་ཅེས་སྨྲས་སོ་༎ དེ་བཞིན་དུ་ལན་གཉིས་ལན་གསུམ་དུ་སྨྲས་པ་དང་། ཚེ་དང་ལྡན ༼༡༥༡བ༡༽ པ་ཀུན་དགའ་བོས་རྒྱལ་པོ་ཆེན་པོ་ཁྱོད་ལ་བྲེལ་བ་མེད་ཀྱང་བདག་ལ་བྲེལ་བ་ཡོད་དོ་ཞེས་སྨྲས་པ་དང་། འཕགས་པ་ཀུན་དགའ་བོ་ཅི་ཞིག་བྲེལ་ཅེས་སྨྲས་པ་དང་། ཁང་སྐྱོང་བྱ་དགོས་སོ་ཞེས་སྨྲས་པ་དང་། འཕགས་པ་ཀུན་དགའ་བོ་ཡང་ལས་ཀྱི་རེས་མཛད་དམ་། ༼༢༽ ལྷ་བདག་ནི་དགེ་འདུན་གྱི་ནང་དུ་གཏོགས་པས་ན་ལས་བགྱི་འཚལ་ལོ་ཞེས་སྨྲས་པ་དང་། རྒྱལ་པོས་འདི་བདག་གིས་བྱ་བ་ཡིན་ནོ་སྙམ་དུ་བསམས་ནས་། དེ་བཅོམ་ལྡན་འདས་གང་ན་བ་དེར་སོང་སྟེ་ཕྱིན་པ་དང་། བཅོམ་ལྡན་འདས་ཀྱི་ཞབས་ལ་ཕྱག་འཚལ་ནས ༼༣༽ འདི་སྐད་ཅེས་གསོལ་ཏོ་༎ བཙུན་པ་བདག་ནི་རྒྱལ་པོ་རྒྱལ་ཐབས་སྤྱི་བོ་ནས་དབང་བསྐུར་བ་སྟེ་། གང་བདག་གིས་བགྱི་བའི་ལས་ནི་བདག་བགྱིད་དོ་༎ གང་ནང་གི་བཙུན་མོས་བགྱི་བའི་རིགས་པ་ཡང་ནང་གི་བཙུན་མོས་བགྱིད་དོ་༎ གང་གཞོན་ནུས་བགྱི་བའི་རིགས་པ ༼༤༽ ཡང་གཞོན་ནུས་སོ་༎ གང་བློན་པོ་འམ་། བློན་པོ་ཆེན་པོ་འམ་། དམག་དཔོན་ནམ་། གྲོང་མི་འམ་། གཞོངས་པ་ཡང་རུང་སྟེ་གཞོངས་པ་ཉིད་ཀྱིས་ལས་བགྱིད་དོ་༎ བཅོམ་ལྡན་འདས་ཀྱང་བླ་ན་མེད་པའི་ཆོས་ཀྱི་རྒྱལ་པོ་སྟེ་། ཨེ་མའོ་བཅོམ་ལྡན་འདས་བརྩེ་བ་ཅན ༼༥༽ གྱིས་ཀྱང་གཞག་པར་འོས་པ་གཞག་ལ་ལས་ཀྱི་རེས་མི་བསྐོ་བར་ཅི་གནང་ཞེས་གསོལ་པ་དང་། རྒྱལ་པོ་གསལ་རྒྱལ་གྱིས་གསོལ་པ་བཞིན་བཅོམ་ལྡན་འདས་ཀྱིས་ཅང་མི་གསུང་བས་ཞལ་གྱིས་བཞེས་སོ་༎ རྒྱལ་པོ་གསལ་རྒྱལ་གྱིས་ཀྱང་ཅང་མི་གསུང་བས་ཞལ ༼༦༽ གྱིས་བཞེས་པར་རིག་ནས་རྒྱལ་པོ་གསལ་རྒྱལ་བཅོམ་ལྡན་འདས་ཀྱི་ཞབས་ལ་ཕྱག་འཚལ་ནས་བཅོམ་ལྡན་འདས་ཀྱི་དྲུང་ནས་སོང་ངོ་༎,. . . . . . . .
7528d337471b496e9042d0a926304dbc,དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ་། ཀུན་དགའ་བོ་སོང་ལ་མཉན་དུ་ཡོད་པ་ན་གནས་ཤིང ༼༧༽ འཁོད་པའི་དགེ་སློང་ཐམས་ཅད་འདུན་ཁང་དུ་སྡུས་ཤིག་ཅེས་གསུངས་པ་དང་། བཙུན་པ་བཀའ་བཞིན་འཚལ་ཞེས་ནས་ཚེ་དང་ལྡན་པ་ཀུན་དགའ་བོས་བཅོམ་ལྡན་འདས་ལས་མཉན་ཏེ་མཉན་དུ་ཡོད་པ་ན་དགེ་སློང་ཇི་སྙེད་གནས་པ་དེ་ཐམས་ཅད་འདུན་ཁང་དུ་བསྡུས ༼༡༥༢ཨ༡༽ ནས་། བཅོམ་ལྡན་འདས་གང་ན་བ་དེར་སོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ་༎ ཚེ་དང་ལྡན་པ་ཀུན་དགའ་བོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ་༎ བཙུན་པ་མཉན་དུ ༼༢༽ ཡོད་པ་ན་དགེ་སློང་ཇི་སྙེད་གནས་ཤིང་མཆིས་པ་དེ་ཐམས་ཅད་འདུན་ཁང་དུ་འདུས་ཏེ་མཆིས་ལགས་ན་། བཅོམ་ལྡན་འདས་ཀྱིས་ད་དུས་ལ་བབ་པར་དགོངས་ཤིག་།,. . .
05a4b9a8a23847ec9f097845a96af176,དེ་ནས་བཅོམ་ལྡན་འདས་འདུན་ཁང་གང་ན་བ་དེར་བཞུད་དེ་བྱོན་ནས་དགེ་སློང་གི་དགེ་འདུན་གྱི་མདུན་ན ༼༣༽ གདན་བཏིང་བལ་བཞུགས་ཏེ་བཞུགས་ནས་བཅོམ་ལྡན་འདས་ཀྱིས་དགེ་སློང་དག་ལ་བཀའ་སྩལ་པ་། དགེ་སློང་དག་དེང་ཀོ་ས་ལའི་རྒྱལ་པ་གསལ་རྒྱལ་ངའི་དྲུང་དུ་འོངས་ཏེ་། ཨེ་མའོ་བཅོམ་ལྡན་འདས་གཞག་པའི་རིགས་པ་རྣམས་ནི་ཞོག་ལ་། ལས་ཀྱི་རེས་ལ་བཀའ་སྩལ་པའི ༼༤༽ མི་རིགས་སོ་ཞེས་ཟེར་གྱིས་ཁྱེད་ཅག་གིས་དེང་ཕན་ཆད་གཞག་པའི་རིགས་པ་རྣམས་ལས་ལ་མ་བསྐོ་བར་ཞོག་ཅིག་། བཅོམ་ལྡན་འདས་ཀྱིས་གཞག་པའི་རིགས་པ་རྣམས་ལས་ལ་མ་བསྐོ་ཤིག་ཅེས་གསུངས་པ་དང་། དགེ་སློང་དག་གིས་གང་གཞག་པར་རིགས་པ་མ ༼༥༽ ཤེས་ནས་། བཅོམ་ལྡན་འདས་ཀྱིས་བཀའ་སྩལ་པ་། མདོ་སྡེ་འཛིན་པ་དང་། འདུལ་བ་འཛིན་པ་དང་། མ་ལྟ་བུ་འཛིན་པ་དང་། མང་པོ་འཆད་པ་དང་། དགེ་འདུན་གྱི་གནས་བརྟན་དག་ནི་གཞག་པར་རིགས་པའོ་༎ དེ་ལ་མདོ་སྡེ་འཛིན་པ་ནི་དེ་ཉིད་ལས་སོ་༎ དེ ༼༦༽ བཞིན་དུ་འདུས་བ་འཛིན་པ་དང་། མ་ལྟ་བུ་འཛིན་པ་དང་། མང་པོ་ལ་འཆད་པ་དང་། དགེ་འདུན་གྱི་གནས་བརྟན་དག་ཀྱང་དེ་ཉིད་ལས་ཡིན་ནོ་༎ བཅོམ་ལྡན་འདས་ཀྱིས་མདོ་སྡེ་འཛིན་པ་དང་། འདུལ་བ་འཛིན་པ་དང་། མ་ལྟ་བུ་འཛིན་པ་དེ་ནི་དེ་ཉིད་ལས་ཡིན་ནོ ༼༧༽ ཞེས་གསུངས་པ་དང་། དྲུག་སྡེ་དག་གིས་མདོ་སྡེའི་ལེའུ་གཅིག་གཉིས་བཀླགས་ནས་ངེད་ཅག་ནི་མདོ་སྡེ་འཛིན་པ་ཡིན་པས་ན་ངེད་ལ་ལས་ཀྱི་རེས་མ་དབང་ཅིག་ཅེས་སྨྲས་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ ༼༡༥༢བ༡༽ ལྡན་འདས་ཀྱིས་བཀའ་སྩལ་པ་། གང་མདོ་སྡེ་ཐམས་ཅད་འཛིན་པ་དེ་ནི་མདོ་སྡེ་འཛིན་པ་སྟེ་། དེ་ནི་ལས་ལ་མ་བསྐོ་ཤིག་དེ་བཞིན་དུ་ཕས་ཕམ་པ་གཅིག་གམ་གཉིས་ལྷོགས་པ་དག་གིས་ངེད་ཀྱང་འདུལ་བ་འཛིན་པའོ་༎ དེ་བཞིན་དུ་རབ་ཏུ་བྱེད་པ་གཉིས་བཀླགས་པས ༼༢༽ ཀྱང་ང་ནི་མ་ལྟ་བུ་འཛིན་པ་ཡིན་གྱིས་ལས་ཀྱི་རེས་ལ་མ་བསྐོ་ཤིག་ཅེས་སྨྲས་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་ནས་། བཅོམ་ལྡན་འདས་ཀྱིས་བཀའ་སྩལ་པ་། གང་འདུལ་བ་ཐམས་ཅད་འཛིན་པ་དང་། མ་ལྟ་བུ་ཐམས་ཅད ༼༣༽ འཛིན་པ་ནི་ལས་ལ་མ་བསྐོ་ཤིག་།,. . . . .
e96bffc05302442abd95a2deb4457f0c,གླེང་གཞི་ནི་མཉན་དུ་ཡོད་པ་ན་སྟེ་།,.
2830f9a6c9464de3a5d1c731c5b55032,དེའི་ཚེ་ཡུལ་ཀོ་ས་ལའི་རྒྱལ་པོ་གསལ་རྒྱལ་རི་བྲགས་ཀྱི་གྲོང་དག་ཅིག་ལོག་ནས་དམག་རུ་གཅིག་བཏང་བ་དང་། དེ་དག་གིས་སླར་བཅོམ་བཏགས་ནས་ལྷགས་སོ་༎ དེ་བཞིན་དུ་ལན་གཉིས ༼༤༽ ལན་གསུམ་དུ་བཏང་ཡང་སླར་བཏགས་བཅོམ་ནས་ལྷགས་སོ་༎ བློན་པོ་དག་གིས་གསོལ་པ་། ལྷ་རི་བྲགས་ཀྱི་གྲོང་དག་གི་མཐུ་ནི་ཆེར་གྱུར་། ལྷའི་མཐུ་ནི་འགྲིབས་ན་དེ་ལ་ལྷ་ཉིད་གཤེགས་ན་ནི་རི་བྲགས་ཀྱི་གྲོང་དེ་དག་ཀྱང་གདོད་ཁུགས་པར་འགྱུར་གྱི་གཞན་གྱིས ༼༥༽ མི་ནུས་སོ་ཞེས་སྨྲས་པ་དང་། རྒྱལ་པོས་ངའི་ཡུལ་ན་ཇི་སྙེད་མཚོན་ཆའི་མཐུས་འཚོ་བ་དེ་ཐམས་ཅད་མ་འཁོད་པར་ཤེག་ཤིག་ཅེས་དྲིལ་ཆེན་པོ་བསྒྲགས་སོ་༎,. . .
ea32686b0f9845bf96d7ab45fa621665,དེ་ནས་རྒྱལ་པོ་མཐུ་ཆེན་པོ་དང་ལྷན་ཅིག་ཏུ་གྲོང་རྡལ་དེར་ལྷགས་ནས་ཐམས་ཅད་བསྐོར་ཏེ་འཁོད་དོ་༎ འོན ༼༦༽ ཀྱང་དེ་དག་ནགས་ཚལ་སྟུག་པོ་ལ་བརྟེན་ནས་མ་ཕེབས་པ་དང་། བློན་པོས་ལྷ་ཁྱིམ་བདག་མགོན་མེད་ཟས་སྦྱིན་དེ་བསོད་ནམས་རབ་ཏུ་རྒྱས་ཤིང་ལྷ་རྣམས་ཀྱིས་ཡོངས་སུ་ཟིན་བས་དེ་འདིར་མཆིས་ན་གདོན་མི་འཚལ་བར་རི་བྲགས་ཀྱི་གྲོང་ཕེབས་པར་འགྱུར་རོ་ཞེས་སྨྲས ༼༧༽ པ་དང་།,. .
bbcf15c530d54d6eaf467a147472ae08,དེ་ནས་རྒྱལ་པོས་ཁྱིམ་བདག་མགོན་མེད་ཟས་སྦྱིན་ལ་བསྟི་སྟང་ཆེར་བྱས་ནས་ཁྱིམ་བདག་ཁྱོད་ཀྱི་ངོ་བལྟ་བར་འདོད་དོ་ཞེས་ཡི་གེ་སྤྲིང་ངོ་༎ དེ་ཡི་གེ་དེ་ཐོས་མ་ཐག་ཏུ་རིངས་བཞིན་དུ་སོང་སྟེ་རི་བྲགས་ཀྱི་གྲོང་རྡལ་དེར་ཕྱིན་ཏོ་༎ འོན་ཀྱང་གྲོང་རྡལ་དེ་མ་ཕེབས་ནས ༼༡༥༣ཨ༡༽ ཁྱིམ་བདག་མགོན་མེད་ཟས་སྦྱིན་དེ་རིང་དུ་ཐོགས་པར་གྱུར་ནས་། དེ་དགེ་སློང་རྣམས་མ་མཐོང་བའི་ཕྱིར་སྐྱ་བོ་བསེང་བསེང་པོ་རིང་ཅིང་ལུས་མ་བརྟས་པར་གྱུར་ནས་། རྒྱལ་པོས་མཐོང་སྟེ་དྲིས་བ་། ཁྱིམ་བདག་ཁྱོད་བུ་དག་དྲན་ནམ་ཞེས་སྨྲས་པ་དང་། ༼༢༽ དེས་ལྷ་བདག་བུ་དྲན་པ་ནི་མ་ལགས་ཀྱི་། འཕགས་པ་རྣམས་བལྟ་བར་འཚལ་བའི་སླད་དུའོ་ཞེས་སྨྲས་པ་དང་། རྒྱལ་པོས་བློན་པོ་དག་ལ་ངས་བཀའ་སྩལ་པ་སྐད་དུ་མ་ཟེར་བར་ཅི་ནས་འཕགས་པ་རྣམས་འདིར་བྱོན་པའི་ཐབས་སུ་སྦྱོར་ཅིག་ཅེས་ཡི་གེ་སྤྲིང་པ་དང་། བློན་པོ ༼༣༽ དག་གིས་ཡི་གེ་བཀླགས་ནས་གྲོས་བྱེད་པ་ལ་ཞུགས་ཏེ་། ཀྱེ་དེ་ལ་ཐབས་ཇི་ལྟར་བྱ་ཞེས་སྨྲས་པ་དང་། བློན་པོ་རྒན་པོ་གཞན་ཞིག་གིས་དེ་ལྟ་བླས་དེའི་ཐབས་ཤིག་བདག་གིས་སྦྱར་ལ་དགྱེ་བར་བྱའོ་ཞེས་སྨྲས་ནས་། དེས་ཛེ་ཏའི་སྒོ་ན་ཨར་ḍཨ་ཚངས་སྦྱིན་གྱི་སྐྱེད་མོས་ཚལ་ཞིག ༼༤༽ ཡོད་པ་རྙིངས་ཏེ་། མདལ་ལྟ་བུའི་ཚལ་དུ་གྱུར་པ་དེ་བཅོས་ལེགས་བྱས་། མཆོད་རྟེན་གྱི་དག་ར་ནས་སྐྱེད་མོས་ཚལ་དེར་ཡུར་བ་དྲང་ངོ་ཞེས་སྲད་བུ་བྲེས་བ་དང་། དེ་དག་ཉིད་ལ་གནོད་པས་ན་ལྷ་ལྟ་ཞིང་འདོད་པར་འགྱུར་རོ་ཞེས་ཏེ་།,. . .
a29946df4f79446b9305e6d8e1a2b86d,དེ་ནས་དེ་དག་གིས་སྐྱེད་མོས་ཚལ ༼༥༽ རྙིང་པ་དེ་འཆོས་པ་ལ་ཞུགས་༎ དབུ་སྐྲ་དང་སེན་མོའི་མཆོད་རྟེན་གྱི་དབུས་སུ་སྲད་བུ་བྲེས་ན་སྲད་བུ་འདིའི་རྒྱུད་བཞིན་དུ་ཡུར་བ་བརྐོའོ་ཞེས་སྨྲས་པ་དང་། དགེ་སློང་གཙུག་ལག་ཁང་ན་གནས་པ་དང་། ཉིན་པར་སྤྱོད་དུ་དོང་བ་དེ་དག་འདུས་ཏེ་བློན་པོ་དེའི་གན་དུ་དོང་ནས་བཞིན་བཟངས ༼༦༽ འདི་ཅི་ཞིག་རྩོམ་ཞེས་སྨྲས་པ་དང་། འཕགས་པ་རྣམས་ལྷས་བདག་ཅག་ལ་ངའི་ཕའི་སྐྱེད་མོས་ཚལ་རྙིང་པ་ཆོས་ཤིག་དང་། ང་དེར་འོང་ངོ་ཞེས་ཡི་གེ་མཆིས་པས་ན་འདི་དག་བདག་ཅག་གིས་ཕྱི་བདར་བགྱིས་ཏེ་དེར་ཆུ་དྲང་བའི་ཡུར་བ་བརྐོའོ་ཞེས་སྨྲས་པ་དང་། ཅི་ཁྱེད་ཀྱིས ༼༧༽ བཅོམ་ལྡན་འདས་ཀྱི་དབུ་སྐྲ་དང་སེན་མོའི་མཆོད་རྟེན་གཞིག་གམ་། དེ་ལྟར་མ་བྱེད་ཅིག་ཅེས་སྨྲས་པ་དང་། འཕགས་པ་དག་ལྷའི་བཀའ་བཞིན་ནི་བདག་ཅག་གིས་མི་བགྱིར་མི་རུང་སྟེ་། བདག་ཅག་ལ་མགོ་གཉིས་སུ་མ་མཆིས་ཀྱིས་ལྷའི་བཀའ་བཅག་ཏུ་མི་རུང་ངོ་ཞེས་སྨྲས ༼༡༥༣བ༡༽ པ་དང་། བཞིན་བཟངས་ངེད་ཀྱིས་ལྷ་ལ་གསོལ་གྱིས་དེའི་བར་དུ་སྡོད་ཅིག་ཅེས་སྨྲས་པ་དང་། འཕགས་པ་བདག་ཅག་གིས་བསྔད་ཀྱིས་གསོལ་བ་མཛད་དུ་གསོལ་ཞེས་སྨྲས་པ་དང་། བཞིན་བཟངས་ལྷ་འདུག་པ་དེར་ཇི་སྲིད་ཡོད་། འཕགས་པ་ལམ་རིང་ངོ་༎ བཞིན ༼༢༽ བཟངས་ཞག་གཅིག་ནས་བདུན་གྱིས་སླར་འཁོར་ཏམ་། སླར་མི་འཁོར་ཏོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དེ་ལྟར་ན་དགེ་སློང་དག་སངས་རྒྱས་དང་ཆོས་དང་དགེ་འདུན་གྱི་ཕྱིར་ཞག་བཞི ༼༣༽ བཅུར་བྱིན་གྱིས་རློབས་ལ་མཚམས་ཀྱི་ཕྱི་རོལ་དུ་འདོང་བར་གནང་ངོ་༎ དགེ་སློང་དག་གིས་ཇི་ལྟར་བྱིན་གྱིས་བརླབ་པ་མ་ཤེས་ནས་། བཅོམ་ལྡན་འདས་ཀྱིས་བཀའ་སྩལ་པ་། སྟན་རྣམས་ཐིང་སྟེ་གངḍī་རྡུངས་ལ་དྲིས་པའི་ལན་གློན་པའི་དགེ་སློང་ཅིག་བསྐོས་ཏེ་དགེ་འདུན་ཐམས་ཅད ༼༤༽ འདུས་ནས་འཁོད་པ་དང་། སྔར་དགེ་སློང་གཅིག་གམ་གཉིས་སམ་། གསུམ་ཡང་རུང་དད་པར་གྱིས་ཏེ་། སངས་རྒྱས་སྲུང་དང་ཆོས་བྱིན་དང་། དགེ་འདུན་སྡེ་ཁྱེད་རྣམས་གནས་འདིའི་མཚམས་ཀྱི་ནང་དུ་དབྱར་སྔ་མ་འམ་། ཕྱི་མ་ཡང་རུང་ཚུལ་དུ་ཞུགས་པ་ལས་དགེ ༼༥༽ འདུན་གྱི་དོན་གྱི་ཕྱིར་ཞག་བཞི་བཅུར་བྱིན་གྱིས་བརླབས་ཏེ་། མཚམས་ཀྱི་ཕྱི་རོལ་དུ་དོང་ལ་ཁྱེད་དབྱར་གྱི་གནས་འདིར་ཏེ་། དབྱར་འདིར་གནས་པར་དད་དམ་ཞེས་བསྒོལ་། དེ་སྟེ་དད་ན དེའི་འོག་ཏུ་དགེ་སློང་གཅིག་གིས་གསོལ་བ་དང་ལས་བྱོས་ཤིག་། གསོན་ཅིག་བཙུན་པའི་དགེ ༼༦༽ འདུན་རྣམས་། སངས་རྒྱས་སྲུང་དང་། ཆོས་བྱིན་དང་། དགེ་འདུན་སྡེ་འདི་དག་མཚམས་ཀྱི་ནང་གནས་འདིར་དབྱར་སྔ་མ་འམ་ཕྱི་མ་ཚུལ་དུ་ཞུགས་པ་ལས་། འདི་དག་དགེ་འདུན་གྱི་དོན་གྱི་ཕྱིར་ཞག་བཞི་བ་ཅུར་བྱིན་གྱིས་བརླབས་ཏེ་། མཚམས་ཀྱི་ཕྱི་རོལ་དུ་འདོད་ཞིང་འདི ༼༧༽ དག་དབྱར་གནས་འདི་ལགས་ཏེ་། དབྱར་འདིར་གནས་ན་དེ་སྟེ་དགེ་འདུན་རྣམས་ཀྱིས་བཟོད་ཅིང་དུས་ལ་བབ་ན་དགེ་འདུན་གྱིས་གནང་ལ་། དགེ་འདུན་གྱིས་སངས་རྒྱས་སྲུང་དང་། ཆོས་བྱིན་དང་། དགེ་འདུན་སྡེ་དག་ཞག་བཞི་བཅུར་སྐོས་ཤིག་། སངས་རྒྱས་སྲུང་དང་། ཆོས ༼༡༥༤ཨ༡༽ བྱིན་དང་། དགེ་འདུན་སྡེས་དགེ་འདུན་གྱི་དོན་གྱི་ཕྱིར་ཞག་བཞི་བཅུར་བྱིན་གྱིས་བརླབས་ཏེ་མཚམས་ཀྱི་ཕྱི་རོལ་དུ་དོང་ལ་། དེ་དག་དབྱར་གནས་འདི་ལགས་ཏེ་དབྱར་འདིར་གནས་སོ་༎ འདི་ནི་གསོལ་བའོ་༎ ལས་ཀྱང་འདི་བཞིན་དུ་བྱོས་ཤིག་། ༼༢༽ གསོན་ཅིག་བཙུན་པའི་དགེ་འདུན་རྣམས་། སངས་རྒྱས་སྲུང་དང་། ཆོས་བྱིན་དང་། དགེ་འདུན་སྡེ་འདི་དག་དགེ་འདུན་གྱི་དོན་གྱི་ཕྱིར་ཞག་བཞི་བཅུར་བྱིན་གྱིས་བརླབས་ཏེ་མཚམས་ཀྱི་ཕྱི་རོལ་དུ་འདོང་ཞིང་། འདི་དག་དབྱར་གནས་འདི་ལགས་ཏེ་། ཚེ་དང་ལྡན་པ་རྣམས ༼༣༽ ལས་གང་ལ་སངས་རྒྱས་སྲུང་དང་། ཆོས་བྱིན་དང་། དགེ་འདུན་སྡེ་དག་གིས་དགེ་འདུན་གྱི་དོན་གྱི་ཕྱིར་ཞག་བཞི་བཅུར་བསྐོ་བར་བཟོད་པ་དེ་དག་ནི་ཅང་མ་གསུང་ཤིག་། གང་མི་བཟོད་པ་དེ་དག་ནི་སྨྲོས་ཤིག་། དགེ་འདུན་གྱིས་སངས་རྒྱས་སྲུང་དང་། ཆོས་བྱིན་དང་། དགེ ༼༤༽ འདུན་སྡེ་འདི་དག་དགེ་འདུན་གྱི་དོན་གྱི་ཕྱིར་ཞག་བཞི་བཅུར་བྱིན་གྱིས་བརླབས་ཏེ་མཚམས་ཀྱི་ཕྱི་རོལ་དུ་མཆིས་ལ་དེ་དག་དབྱར་གནས་འདི་ལགས་ཏེ་དབྱར་འདིར་གནས་པར་དགེ་འདུན་གྱིས་བཟོད་ཅིང་གནང་བསན་ཅང་མི་གསུང་སྟེ་དེ་དེ་བཞིན་དུ་འཛིན་ཏོ་༎ གང་ལ་དགེ་འདུན་གྱིས་ཞག ༼༥༽ བཞི་བཅུར་བསྐོས་པ་དེ་དག་བྱིན་གྱིས་རློབས་ཏེ་། མཚམས་ཀྱི་ཕྱི་རོལ་དུ་དོང་ཤིག་དེ་ལ་ཐེ་ཚོམ་དུ་མ་བྱེད་ཅིག་། བྱིན་གྱིས་བརླབ་པ་ནི་འདི་བཞིན་དུ་གྱིས་ཤིག་། དགེ་སློང་གཅིག་གི་མདུན་དུ་ཐལ་མོ་སྦྱོར་ལ་འདུག་སྟེ་ཚིག་འདི་སྐད་དུ་དགོངས་ཤིག་། ཚེ་དང་ལྡན་པ་བདག ༼༦༽ མིང་འདི་ཞེས་བགྱི་བ་མཚམས་ཀྱི་ནང་གནས་དབྱར་སྔ་མའམ་ཕྱི་མ་ཡང་རུང་ཟླ་བ་གསུམ་མཚུངས་པ་ལས་། བདག་མིང་འདི་ཞེས་བགྱི་བ་དགེ་འདུན་གྱི་དོན་གྱི་ཕྱིར་ཞག་བཞི་བཅུར་བྱིན་གྱིས་བརླབས་ཏེ་མཚམས་ཀྱི་ཕྱི་རོལ་དུ་མཆིས་ལ་བདག་གི་དབྱར་འདི་ལགས་ཏེ་དབྱར ༼༧༽ འདིར་གནས་སོ་༎ དེ་བཞིན་དུ་ལ་ན་གཉིས་ལན་གསུམ་དུ་སྨྲོས་ཤིག་། སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པཱ་ལིས་ཞུས་པ་། བཙུན་པ་ཞག་གཅིག་ཏུ་བྱིན་གྱིས་བརླབས་ལ་མཚམས་ཀྱི་སླད་རོལ་དུ་མཆི་བར་རུང་ངམ་། ཨུ་པཱ་ལི་རུང་ངོ་༎ དེ་བཞིན ༼༡༥༤བ༡༽ དུ་ཞག་གཉིས་སམ་། ཞག་གསུམ་མམ་། ཞག་བཞིའམ་། ཞག་ལྔ་འམ་། ཞག་དྲུག་གམ་། ཞག་བདུན་ནམ་། ཞག་བརྒྱད་དམ་། ཞག་དགུ་འམ་། ཞག་བཅུའམ་། ཞག་ཉི་ཤུའམ་། ཞག་སུམ་ཅུ་འམ་། ཞག་བཞི་བཅུའི་བར་དུ་བྱིན་གྱིས་བརླབས་ཏེ་མཚམས་ཀྱི ༼༢༽ ཕྱི་རོལ་དུ་འགྲོ་བར་རུང་ངོ་༎ བཙུན་པ་ཞག་བཞི་བཅུ་ཕན་ཆད་བྱིན་གྱིས་བརླབ་པར་རུང་ངམ་། ཨུ་པཱ་ལི་མི་རུང་ངོ་༎ དེ་ཅིའི་ཕྱིར་ཞེ་ན་། ཨུ་པཱ་ལི་མཚམས་ཀྱི་ནང་དུ་ནི་ཞག་མང་དུ་གནས་པར་བྱའི་མཚམས་ཀྱི་ཕྱི་རོལ་དུ་ནི་ཞག་ཉུང་དུ་གནས་པར་བྱའོ་༎ ཡང་གསོལ་པ་། ༼༣༽ བཙུན་པ་བཅོམ་ལྡན་འདས་ཀྱིས་ཞག་གཅིག་ཏུ་བྱིན་གྱིས་བརླབ་པར་བྱོས་ཤིག་ཅེས་གསུངས་ན་། སུའི་མདུན་དུ་བྱིན་གྱིས་བརླབ་པར་བགྱི་། ཨུ་པཱ་ལི་དེ་ནི་དགེ་སློང་གཅིག་གི་གན་དུའོ་༎ དེ་བཞིན་དུ་ཞག་གཉིས་སམ་། ཞག་གསུམ་མམ་། ཞག་བཞིའམ་། ཞག ༼༤༽ ལྔའམ་། ཞག་དྲུག་གི་བར་དུ་བྱིན་གྱིས་བརླབ་པར་བྱའོ་༎ ཞག་དྲུག་ཕན་ཆད་ནས་ཞག་བཞི་བཅུའི་བར་དུ་ནི་དགེ་འདུན་ལ་གསོལ་ཏེ་བསྐོས་ན་དགེ་འདུན་ནམ་གང་ཟག་གི་མདུན་དུ་ཡང་རུང་ཅི་དགའ་བར་བྱིན་གྱིས་རློབས་ཤིག་། སངས་རྒྱས་བཅོམ་ལྡན་འདས་ལ་ཚེ་དང་ལྡན ༼༥༽ པ་ཨུ་པཱ་ལིས་ཞུས་པ་། བཙུན་པ་པགས་པ་མི་རུང་བ་དེའི་ཤ་ཡང་མི་རུང་བ་ལགས་སམ་། ཨུ་པཱ་ལི་པགས་པ་མི་རུང་བ་དེའི་ཤ་ཡང་མི་རུང་བའོ་༎ དེའི་རྒྱུས་པ་དང་། རུས་པ་དག་ཀྱང་མི་རུང་བའོ་༎,. . . . . . . . . . . . . . . . .
8a315a24d39447b896915c547f4607fc,རྐྱང་པའི་སྒོ་དང་པོའི་མདོའི་ཚིགས་སུ་བཅད་པ་གསུམ་པའོ་༎,.
a8343751e23346d69ce8f441ab422849,༼༦༽ འདུལ་བ་གཞུང་དམ་པ་། བམ་པོ་སུམ་བཅུ་རྩ་དགུ་པ་། མདོར་ན་།གཟུགས་ཅན་སྙིང་པོ་མལ་གོས་དང་༎ཕྱི་མོ་དུས་འདས་དེ་བཞིན་ཏེ་༎བྱ་རོག་འུག་པ་བྱ་རྒོད་དང་༎དེ་དག་བཟའ་བར་མི་བྱའོ་༎,.
e13fe6d68fd448c7bfb8e27b18fe0eec,སངས་རྒྱས་བཅོམ་ལྡན་འདས་རྒྱལ་པོའི་ཁབ་འོད་མའི་ཚལ་བྱ་ཀ་ལན ༼༧༽ ད་ཀ་གནས་པ་ན་བཞུགས་པའི་ཚེ་གང་གི་ཚེ་རྒྱལ་པོ་མ་སྐྱེས་དགྲ་ལྷ་སྦྱིན་གྱིས་བསླུས་ནས་དེའི་ཕ་ཆོས་ཅན་ཆོས་བཞིན་དུ་རྒྱལ་པོ་བྱེད་པ་འཚོ་བ་དང་ཕྲལ་བ་དེའི་ཚེ་མལ་གོས་དག་མཐོང་བ་དང་དུ་བར་གྱུར་ནས་། བློན་པོ་དག་གིས་ལྷ་རྒྱལ་པོ་བགྲེས་པོ་ནི་འཕགས་པ་དག་ལ་དགྱེས ༼༡༥༥ཨ༡༽ ན་གཟིགས་ཆ་འདི་དག་ཀྱང་དགེ་འདུན་ལ་དབུལ་པའི་རིགས་སོ་ཞེས་སྨྲས་པ་དང་། དེས་མལ་གོས་དེ་དག་གཙུག་ལག་ཁང་དུ་ཕུལ་ལོ་༎ དགེ་སློང་དག་གིས་དེ་སྒོ་ཁང་དུ་བཏིང་སྟེ་བཞག་གོ་༎ དེ་དུས་ཕྱི་ཞིག་ན་རྒྱལ་པོས་གཙུག་ལག་ཁང་དུ ༼༢༽ འོངས་ནས་དེས་དེ་མཐོང་བ་དང་དུ་པར་གྱུར་ཏོ་༎ བློན་པོ་དག་གིས་འཕགས་པ་དག་ཁྱེད་ལ་སྦྱིན་པ་ནི་མི་མཐོང་བར་བྱ་བའི་ཕྱིར་ན་སྒོ་ཁང་དུ་བཏིང་བ་འདི་ནི་ཉེས་པའི་དམིགས་སུ་གྱུར་ཏོ་ཞེས་སྨྲས་པ་དང་། དེ་དག་ཅང་མི་ཟེར་བར་འདུག་གོ་༎ དེ་ལྟར་གྱུར་པ་དགེ་སློང་དག་གིས ༼༣༽ བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་སྒོ་ཁང་དུ་མ་གདིང་ཤིག་ཅེས་བཀའ་སྩལ་ནས་། ཡང་ཐོག་ཏུ་བཏིང་བ་དང་། དེ་ཉིད་ཉེས་པའི་དམིགས་སུ་གྱུར་ནས་། བཅོམ་ལྡན་འདས་ཀྱིས་ཡང་ཐོག་ཏུ་གདིང་བར་མ་བྱེད་ཅིག་ཅེས་བཀའ་སྩལ་པ ༼༤༽ དང་། གནས་ཁང་དུ་བཏིང་སྟེ་བཞག་གོ་༎ མ་དད་པ་དག་གིས་རྒྱལ་པོའི་མལ་གོས་ནི་དགེ་སློང་དག་གིས་ངེས་པར་བཙོངས་ཏེ་ཟོས་པས་ན་དེ་སྔོན་སྣང་ནད་མི་སྣང་ངོ་ཞེས་དཔྱས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཚེས་བརྒྱད་དམ་། བཅུ་བཞིའི ༼༥༽ ཚེ་ཡང་ཐོག་ཏུ་ཐིང་ལ་ཞོག་ཤིག་། མ་དད་པད་དག་གིས་མཐོང་ནས་ལྷའི་མལ་སྟན་དག་ནི་དགེ་སློང་དག་གིས་བཙོངས་ནས་ཟོས་ཏེ་མེད་དོ་ཞེས་སྨྱས་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་ནས་། བཅོམ་ལྡན་འདས་ཀྱིས་བཀའ་སྩལ་པ་། ༼༦༽ ཡོན་དུ་ཕུལ་པའི་དངོས་པོ་འདི་ནི་རྒྱལ་པོ་གཟུགས་ཅན་སྙིང་པོའི་ཡིན་ནོ་ཞེས་མཐའ་མ་ལ་ཡི་གེ་ར་བྲིས་ཏེ་ཞོག་ཤིག་།,. . . . . .
5c14a53ccd644e80bbf9d3a4bc9b4c73,གླེང་གཞི་ནི་མཉན་དུ་ཡོད་པ་ན་སྟེ་།,.
28faf8d47b354ebcb4a0cf92c1920567,དེའི་ཚེ་ན་ཡུལ་ཀོ་ས་ལའི་རྒྱལ་པོ་གསལ་རྒྱལ་གྱི་ཕྱི་མོ་སྡུག་ཅིང་ཡིད་དུ་འོང་བ་ཞིག་དུས་འདས་པ་དང་། དེ་ཕྱིར ༼༧༽ ཕྱུང་སྟེ་བ་སྲེགས་ནས་། ཤི་བའི་ཆོག་བྱས་ཏེ་ནང་པར་སྔར་གོས་ཀྱང་གཤེར་། སྐྲ་ཡང་གཤེར་བཞིན་དུ་། བཅོམ་ལྡན་འདས་གང་ན་བ་དེར་སོང་སྟེ་ཕྱིན་ནས་། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ནས་། ཕྱོགས་གཅིག་ཏུ་འདུག ༼༡༥༥བ༡༽ གོ་༎ ཕྱོགས་གཅིག་ཏུ་འདུག་པ་དང་། བཅོམ་ལྡན་འདས་ཀྱིས་ཡུལ་ཀོ་ས་ལའི་རྒྱལ་པོ་གསལ་རྒྱལ་ལ་འདི་སྐད་ཅེས་བཀའ་སྩལ་ཏོ་༎ རྒྱལ་པོ་ཆེན་པོ་ནང་པར་སྔར་སྐྲ་ཡང་གཤེར་། གོས་ཀྱང་གཤེར་བཞིན་དུ་འདིར་ཅི་ལ་འོངས་། བཙུན་པ་བདག་གི་ཕྱི་མོ་རབ ༼༢༽ ཏུ་སྡུག་ཅིང་ཡིད་དུ་འོང་བ་ཞིག་དུས་འདས་པ་དང་། དེ་ཕྱིར་ཕྱུང་སྟེ་བསྲེགས་ནས་ཤི་བའི་ཆོག་བགྱིས་ཏེ་། དེའི་ཕྱིར་ནང་པར་སྔར་གོས་ཀྱང་གཤེར་། སྐྲ་ཡང་གཤེར་བཞིན་དུ་འདིར་མཆིས་སོ་༎ རྒྱལ་པོ་ཆེན་པོ་ཕྱི་མོ་རབ་ཏུ་སྡུག་གམ་། བཙུན་པ་རབ་ཏུ་སྡུག་ཅིང་ཡིད་དུ ༼༣༽ མཆི་སྟེ་། བཙུན་པ་ཕྱི་མོ་སོས་པར་བྱས་བལ་གླང་མང་པོ་འཚལ་ཞེས་མཆི་བ་ཞིག་མཆིས་ན་ཡང་བདག་གིས་བལ་གླང་མང་པོ་ཡང་གཏོང་ངོ་༎ དེ་བཞིན་དུ་རྟ་མང་པོ་དང་། ཤིང་རྟ་མང་པོ་དང་། རྒྱལ་སྲིད་ཕྱེད་འཚལ་ན་ཡང་ཕྱི་མོ་སོས་ན་རྒྱལ་སྲིད་ཕྱེད་ཀྱང་གཏོང་ཕོད ༼༤༽ དོ་༎ བཙུན་པ་བདག་གིས་དེ་ལ་དེ་བཞིན་དུ་མྱ་ངན་དང་། དེ་བཞིན་དུ་ཉོན་མོངས་པ་དང་། དེ་བཞིན་དུ་མྱ་ངན་གྱིས་གཟིར་བཞིན་དུ་བསྒྲིམས་ཀྱང་ཕྱི་མོ་སྡུག་ཅིང་ཡིད་དུ་འོང་བ་དུས་འདས་པ་དང་། བདག་གིས་འདི་སྙན་དུ་བསམས་སོ་༎ བཅོམ་ལྡན་འདས་ཀྱིས་ལེགས ༼༥༽ པར་གསུངས་པ་ནི་ངོ་མཚར་ཆེ་སྟེ་། སེམས་ཅན་ཐམས་ཅད་དང་། སྲོག་ཆགས་ཐམས་ཅད་དང་། འབྱུང་པོ་ཐམས་ཅད་འཚོ་བའི་མཐའ་ནི་འཆི་བར་འགྱུར་རོ་༎ མཐར་ནི་འཆི་བ་ལ་ཐུག་པས་ན་སྐྱེས་ན་འཆིའོ་ཞེས་བཅོམ་ལྡན་འདས་ཀྱིས་གསུངས་ཕ་ནི་ངོ་མཚར ༼༦༽ ཆེའོ་ཞེས་གསོལ་པ་དང་། རྒྱལ་པོ་ཆེན་པོ་དེ་དེ་བཞིན་ནོ་༎ དེ་དེ་བཞིན་ཏེ་། སེམས་ཅན་ཐམས་ཅད་དང་། སྲོག་ཆགས་ཐམས་ཅད་དང་། འབྱུང་པོ་ཐམས་ཅད་ཀྱང་འཚོ་བའི་མཐའ་ནི་འཆི་བར་འགྱུར་ཏེ་། མཐར་འཆི་བ་ལ་ཐུག་པས་ན་སྐྱེས་ཕན་ཆད་མི་འཆི་བ་མེད ༼༧༽ དོ་༎ རྒྱལ་པོ་ཆེན་པོ་གང་རྒྱལ་རིགས་ཆེ་ཞིང་མཐོ་བ་དང་། བྲམ་ཟེའི་རིགས་ཆེ་ཞིང་མཐོ་པ་དང་། ཁྱིམ་བདག་གི་རིགས་ཆེ་ཞིང་མཐོ་བ་དེ་དག་ཀྱང་འཚོ་བའི་མཐའ་ནི་འཆི་བར་འགྱུར་ཏེ་། མཐར་འཆི་བ་ལ་ཐུག་པས་ན་སྐྱེས་ཕན་ཆད་མི་འཆི་བ་མེད་དོ་༎ ཡང་རྒྱལ་པོ ༼༡༥༦ཨ༡༽ ཆེན་པོ་རྒྱལ་ཐབས་སྤྱི་བོ་ནས་དབང་བསྐུར་པ་སྐྱེ་བོ་མང་པོ་ལ་དབང་ཞིང་བརྩོན་འགྲུས་ཐོབ་པ་། ས་གཞི་ཆེན་པོའི་དཀྱིལ་འཁོར་ཡང་རབ་ཏུ་བཏུལ་ཅིང་གནས་པར་བྱེད་པ་དེ་ལྟ་བུ་དག་ཀྱང་འཚོ་བའི་མཐའ་ནི་འཆི་བར་འགྱུར་ཏེ་། མཐར་འཆི་བ་ལ་ཐུག ༼༢༽ པས་ན་སྐྱེས་ཕན་ཆད་མི་འཆི་བ་མེད་དོ་༎ རྒྱལ་པོ་ཆེན་པོ་ཡང་འདི་ལྟར་རྒྱལ་པ་ལས་དྲང་སྲོང་དུ་གནས་ན་གནས་པ་འབྲས་བུ་རང་ལྷུང་ཟ་བ་རྩ་བ་དང་འབྲས་བུས་འཆོ་བ་དེ་ལྟ་བུ་ཡང་འཚོ་བའི་མཐའ་ནི་འཆི་བར་འགྱུར་ཏེ་། མཐར་འཆི་བ་ལ་ཐུག་པས་ན་སྐྱེས་ཕན་ཆད་མི་འཆི ༼༣༽ བ་མེད་དོ་༎ རྒྱལ་པོ་ཆེན་པོ་འདི་ལྟར་ཡང་ལྷ་ཚེ་རིང་པོ་ཁ་དོག་དང་ལྡན་པ་མང་བ་གཞལ་མེད་ཁང་མཐོན་པོ་ན་འདུག་ཀྱང་དེ་དག་གནས,. . . . . . . . . . . . .
d2a4a2e2e80548d7aecdaafde19dfe14,དེ་ནས་འཆི་འཕོ་བའི་ཆོས་སུ་འགྱུར་རོ་༎ འདི་ལྟར་ཡང་རྒྱལ་པོ་ཆེན་པོ་དགྲ་བཅོམ་པ་ཟག་པ་ཟད་པ་། བྱ་བ་བསྒྲུབས་པ་ཁུར་བོར་བ་། རང ༼༤༽ གི་དོན་ཐོབ་པ་། སྲིད་པར་སྤྱོར་བཟད་པ་། ཡང་དག་པའི་བཀའ་ལ་སེམས་ཀྱིས་རྣམ་པར་གྲོལ་བ་དེ་དག་གི་ལུས་ཀྱང་རྗེ་བའི་ཆོས་སུ་འགྱུར་རོ་༎ ཡང་འདི་ལྟར་རྒྱལ་པོ་ཆེན་པོ་རང་སངས་རྒྱས་བསེ་རུ་འདྲ་བ་། བདག་གཅིག་པུ་དུལ་བ་། བདག་གཅིག་པུ་ཞི་པ་། བདག ༼༥༽ གཅིག་པུ་མྱ་ངན་ལས་ཟློ་བ་དེ་དག་ཀྱང་ལུས་རྗེ་བའི་ཆོས་སུ་འགྱུར་རོ་༎ ཡང་འདི་ལྟར་རྒྱལ་པོ་ཆེན་པོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྟོབས་བཅུ་དང་ལྡན་པ་། མི་འཇིགས་པ་བཞིས་མི་འཇིགས་པ་། ཁྱུ་མཆོག་གི་ད་མ་པ་། ༼༦༽ སེང་གེའི་སྒྲ་སྒྲོགས་པ་དེ་ལྟ་བུའ་སྐུ་ཡང་རྗེ་པའི་ཆོས་སུ་འགྱུར་རོ་༎ རྒྱལ་པོ་ཆེན་པོ་རྣམ་པ་དེ་ལྟ་བུ་ཐམས་ཅད་ཀྱང་དེ་བཞིན་དུ་རིག་པར་གྱིས་ཤིག་། གང་སེམས་ཅན་ཐམས་ཅད་དང་། སྲོག་ཆགས་ཐམས་ཅད་དང་། འབྱུང་པོ་ཐམས་ཅད་ཀྱང་འཚོ་བའི་མཐའ་ནི ༼༧༽ འཆི་བར་འགྱུར་ཏེ་། མཐར་འཆི་བ་ལ་ཐུག་པས་ན་སྐྱེས་ཕན་ཆད་མི་འཆི་བ་མེད་དེ་། སེམས་ཅན་ཐམས་ཅད་ཀྱང་འཚོ་བའི་མཐའ་ནི་འཆི་བར་འགྱུར་ཏེ་། ཇི་ལྟར་ལས་བྱས་དེ་ཡིས་ནི་། བསོད་ནམས་སྡིག་པའི་འབྲས་བུར་འགྲོ་༎ སྡིག་པའི་ལས་ནི་དམྱལ་པར་ལྟུང་། ༼༡༥༦བ༡༽ བསོད་ནམས་བྱས་པས་མཐོ་རིས་འགྲོ་༎ ཁ་ཅིག་ལམ་ལ་བསྒོམས་པས་ནི་། ཟག་པ་མེད་པར་མྱ་ངན་འདའ་། སངས་རྒྱས་དང་ནི་རང་སངས་རྒྱས་། སངས་རྒྱས་ཀྱི་ནི་ཉན་ཐོས་རྣམས་། ལུས་ནི་རྣམ་པར་འདོར་འགྱུར་ན་། སྐྱེ་དགུ་མ་རབས་སྨོས་ཅི་དགོས་། ༼༢༽,. . . . . . .
12c9f8f02ac345dab9992f32f03a9b08,དེ་ནས་ཡུལ་ཀོ་ས་ལའི་རྒྱལ་པོ་གསལ་རྒྱལ་བཅོམ་ལྡན་འདས་ཀྱིས་གསུངས་པ་ལ་མངོན་པར་དགའ་སྟེ་རྗེས་སུ་ཡི་རངས་ནས་། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་། བཅོམ་ལྡན་འདས་ཀྱི་དྲུང་ནས་སོང་སྟེ་། བདག་གི་ཁྱིམ་དུ་ཕྱིན་པ་དང་། ཕྱི་མོས ༼༣༽ མལ་གོས་སྟོང་པར་མཐོང་ནས་ཡང་སྡུག་པ་ཤི་བའི་མྱ་ངན་གྱིས་སེམས་འཁྲུགས་ནས་བློན་པོ་དག་ལ་སྨྲས་པ་། ཀྱེ་ངས་མལ་གོས་འདི་མཐོང་ནས་རབ་ཏུ་མི་དགའ་བ་སྐྱེས་ཀྱིས་སོང་ལ་འཕགས་པའི་དགེ་འདུན་དག་ལ་འདི་ཕུལ་ཅིག་། དེ་དག་གིས་ཀྱང་ཛེ་ཏའི་འཚལ་དུ་འཕགས ༼༤༽ པའི་དགེ་འདུན་དག་ལ་ཕུལ་བ་དང་། དགེ་སློང་དག་གིས་སྒོ་ཁང་དུ་བཏིང་སྟེ་བཞག་གོ་༎,.
a50049272bb34319bac09e10cfd168f0,དེ་ནས་དུས་ཕྱི་ཞིག་ན་རྒྱལ་པོ་དེ་གཙུག་ལག་ཁང་དུ་འོངས་ནས་དེས་དེ་མཐོང་བ་དང་། དེ་ཇུས་སོ་༎ བློན་པོ་དག་གིས་འཕགས་པ་དག་གིས་འདི་མི་བསྟན་པའི་ཕྱིར་ཁྱེད་ལ་དཔུལ་ན ༼༥༽ སྒོ་ཁང་དུ་བཏིང་བ་དེ་ཉིད་ཉེས་པའི་དམིགས་སུ་གྱུར་ཏོ་ཞེས་སྨྲས་པ་དང་། དེ་དག་ཅང་མི་ཟེར་བར་འདུག་ནས་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། སྒོ་ཁང་དུ་མ་གདིང་པར་ཡང་ཐོག་ཏུ་ཐིང ༼༦༽ ཤིག་། དེ་ཡང་ཉེས་པའི་དམིགས་སུ་གྱུར་ནས་། བཅོམ་ལྡན་འདས་ཀྱིས་བཀའ་སྩལ་པ་། ཡང་ཐོག་ཏུ་མ་གདིང་པར་གནས་ཁང་དུ་ཐིང་ཤིག་། དེ་གནས་ཁང་དུ་བཏིང་བ་དང་། མ་དད་པ་དག་གིས་རྒྱལ་མོའི་མལ་གོས་ནི་དགེ་སློང་རྣམས་ཀྱིས་བཙོངས་ཏེ་ཟོས་གོར ༼༧༽ མཆག་། སྔ་ན་ནི་སྣང་ནད་མི་སྣང་ངོ་ཞེས་འཕྱ་བ་དང་། བཅོམ་ལྡན་འདས་ཀྱིས་བཀའ་སྩལ་པ་། ཚེས་བརྒྱད་དམ་བཅུ་བཞིའི་དུས་སུ་ཡང་ཐོག་ཏུ་ཐིང་ལ་ཞོག་ཤིག་། མ་དད་པ་དག་གིས་མཐོང་ནས་། འདི་ནི་ལྷ་མོའི་མལ་གོས་མ་ཡིན་གྱི་། དགེ་སློང་དག་གིས ༼༡༥༧ཨ༡༽ དེས་པར་བཙོངས་ཏེ་ཟོས་སོ་ཞེས་སྨྲས་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་ནས་། བཅོམ་ལྡན་འདས་ཀྱིས་བཀའ་སྩལ་པ་། ཡུལ་ཀོ་ས་ལའི་རྒྱལ་པོ་གསལ་རྒྱལ་གྱིས་ཕུལ་བའི་གོས་སོ་ཞེས་ཡི་གེར་བྲིས་ཏེ་ཞོག ༼༢༽ ཤིག་།,. .
fef0c4a0727c471ebca7b451575334da,གླེང་གཞི་ནི་མཉན་དུ་ཡོད་པན་སྟེ་།,.
31cedcbbdf8d4d3baebf96297f5cdc8e,དེའི་ཚེ་མཉན་དུ་ཡོད་པར་སར་བ་དྲག་པོ་ཞིག་བབ་ནས་དེར་རི་དགས་དང་བྱ་མང་ཞིག་ཤིའོ་༎ སྐྱེ་བོ་མང་པོ་དག་ཏོ་རངས་སྔར་ལངས་ནས་རི་དགས་དང་བྱ་གང་བཟར་རུང་བ་ལ་སོགས་པ་ནི་བསྡུས་ཏེ་ཁྱེར་། བྱ་རོག་ལ་སོགས་ཏེ ༼༣༽ བཟར་མི་རུང་བ་ནི་བོར་རོ་༎ དྲུག་སྡེ་རྣམས་ཆོས་ཀྱིས་མང་དུ་ཟ་ཞིང་རིང་དུ་ཉལ་ལོ་༎ དེ་དག་རིང་ཞིག་ནས་ནམ་ལངས་ཏེ་ཐོས་མ་ཐག་ཏུ་མྱུར་དུ་རིངས་པར་དོང་ནས་དེ་དག་གིས་བྱ་རོག་དང་། འུག་པ་དང་། བྱ་རྒོད་དང་། བྱ་ཆུ་སྐྱར་མོ་དག་བླངས་ཏེ་འོང་པ་བྲམ་ཟེ་དང་ཁྱིམ་བདག ༼༤༽ གིས་མཐོང་ནས་དེ་དག་གིས་འཕགས་པ་འདིས་ཅི་ཞིག་བྱ་ཞེས་སྨྲས་པ་དང་། དེ་དག་གིས་བཟའོ་ཞེས་སྨྲས་ནས་། འཕགས་པ་འདི་དག་ནི་བཟར་མི་རུང་གིས་བོར་ཅིག་ཀྱེ་གཞན་རྙེད་ན་ཡང་བླང་ན་འདི་ཅིའི་ཕྱིར་མི་བཟའ་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས ༼༥༽ ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་བྱ་རོག་ལ་སོགས་པ་ཤ་བཟར་མི་རུང་བའི་ཤ་མ་ཟ་ཤིག་། ཟོས་ན་འདས་པ་དང་བཅས་པར་འགྱུར་རོ་༎,. . . .
ddb5c6718b3c401da1357ce79e758e62,རྐྱང་བའི་སྒོ་དང་པོའི་མདོའི་ཚིགས་སུ་བཅད་པ་བཞི་པའོ་༎,.
0ca56eb01ca84417b98db630e63866c6,མདོར་ན་།ཁྱི་དང་ཁྲ་དང ༼༦༽ འུག་པ་དང་༎མི་ཤ་ཟ་བའི་བྱ་དག་དང་༎རྟ་དང་དྲེའུ་ཝ་དང་ནི་༎སྤྲེའུ་རྣམས་བཟའ་བར་མི་བྱའོ་༎,.
7a97b1b65fc247fea58328d723d1a9b6,སངས་རྒྱས་བཅོམ་ལྡན་འདས་མཉན་དུ་ཡོད་པའི་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ མུ་གེ་བྱུང་ནས་ཁྱིམ་པ་དག་ཁྱིའི་ཤ་ཟ་བ་ལ ༼༧༽ ཞུགས་པ་དང་། དྲུག་སྡེ་དག་མཉན་དུ་ཡོད་པར་བསོད་སྙོམས་ལ་དོང་སྟེ་། ཁྱིམ་གང་ནས་གང་དུ་འོངས་པ་དེ་དང་དེར་འཕགས་པ་ཅུང་ཟད་ཙམ་ཡང་མ་མཆིས་སོ་ཞེས་སྨྲས་པ་དང་།,. .
2ae240bc62d64a4da42416e386fd2dda,དེ་ནས་ཡང་ཁྱིམ་བདག་གཞན་ཞིག་ཏུ་འོངས་པ་དང་། དེ་ན་རྗེའུ་ནང་དུ་ཁྱི་ཤ་ཞིག་འཚོད ༼༡༥༧བ༡༽ དེ་ཁོལ་ཞིང་འདུག་གོ་༎ ཁྱིམ་བདག་གི་ཆུང་མས་འཕགས་པ་ཅུང་ཟད་ཀྱང་མ་མཆིས་ཀྱིས་བཞུད་ཅིག་ཅེས་སྨྲས་པ་དང་། དེ་དག་གིས་སྨྲས་པ་། རྗེའུ་ནང་ན་ཁོལ་ཞིང་འདུག་པ་དེ་ཅི་ཡིན་། འཕགས་པ་འདི་ནི་ཁྱི་ཤའོ་༎ ཅི་ཁྱེད་ཅག་ཁྱི་ཤ་ཟ་འམ་། འཕགས་པ་མུ ༼༢༽ གེ་བྱུང་བསན་འཚལ་ལོ་༎ དེ་ལྟར་ན་ངེད་ཅག་ཀྱང་བྱིན་ཅིག་། འཕགས་པ་ཁྱེད་ཀྱང་གསོལ་ལམ་། ཀྱེ་ངེད་ཅག་གི་སྲོག་ཁྱེད་ལ་རྟེན་ན་ཁྱེད་ཅག་ཟན་ངེད་ཅག་ཀྱང་ཅིའི་ཕྱིར་མི་བཟའ་། དེ་དག་གིས་བྱིན་ནོ་༎ དེ་བྱིན་པ་དང་ཁྱེར་ཏེ་སོང་ངོ་༎ ཁྱི་དག་གིས་སྣར་བསྣམས་པ ༼༣༽ ཚོར་ནས་དེ་དག་གིས་བསྐོར་ཅིང་། བདག་པ་དག་གི་སྐད་ཀྱིས་ཟུགས་ཤིང་དུ་སྟེ་ཕྱི་བཞིན་དུ་འབྲང་པ་བྲམ་ཟེ་དང་ཁྱིམ་བདག་གིས་མཐོང་ནས་དེ་དག་གིས་སྨྲས་པ་། འཕགས་པ་ཅིའི་སླད་དུ་ཁྱི་དག་གིས་གཙེས་བཞིན་དུ་འདོང་༎ དེ་དག་གིས་སྨྲས་པ་། བདག་ཅག་བསོད ༼༤༽ སྙོམས་ཁྱི་ཤ་ཅུང་ཟད་ཅིག་རྙེད་དོ་༎ འཕགས་པ་ཅི་ཁྱེད་ཅག་ཁྱིའི་ཤ་ཟའམ་། ཀྱེ་འདི་ལྟ་བུ་བསོད་སྙོམས་མི་རྙེད་པའི་དུས་ན་ངེད་ཅག་ཅི་ལྟོགས་བཞིན་དུ་འཆི་འམ་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་ཏོ་༎ བཅོམ་ལྡན་འདས་ཀྱིས་དགོངས་པ་། ༼༥༽ གང་དགེ་སློང་དག་གིས་ཁྱི་ཤ་ཟོས་པས་ནི་ཉེས་པའི་དམིགས་སུ་གྱུར་ཏེ་། དེ་བས་ན་དགེ་སློང་དག་ཁྱི་ཤ་མ་ཟ་ཤིག་། དགེ་སློང་དག་གིས་ཁྱི་ཤ་ཟོས་ན་འདས་པ་དང་བཅས་པར་འགྱུར་རོ་༎,. . . . . . . . .
9d7109a59803420d84bdf683dde25412,གླེང་གཞི་ནི་མཉན་དུ་ཡོད་པ་ན་སྟེ་།,.
212860b867824c0e9cfea8154ed0b1b2,དྲུག་སྡེ་དག་གིས་ཁྲ་དང་། འུག་པ་དང་། བྱ་མི ༼༦༽ ཤ་ཟ་བ་དེ་དག་གི་ཤ་ཡང་ཟ་བ་དང་། བྲམ་ཟེ་དང་ཁྱིམ་བདག་མ་དད་པ་དག་འཕྱ་བར་གྱུར་ནས་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་ཏོ་༎ བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་ཁྲ་དང་། འུག་པ་དང་། མི་ཤ་ཟ་བ་དག་གི་བྱའི ༼༧༽ ཤ་མ་ཟ་ཤིག་། དགེ་སློང་དག་གིས་ཁྲ་དང་། འུག་པ་དང་། མི་ཤ་ཟ་བ་དག་གི་བྱའི་ཤ་ཟོས་ན་འདས་པ་དང་བཅས་པར་འགྱུར་རོ་༎,. .
a49e5908ccee43b093983a559915e636,གླེང་གཞི་ནི་མཉན་དུ་ཡོད་པན་སྟེ་།,.
bd6defb4c8cd4e59a3a2df926f7c423d,མ་བྱིན་པར་ལེན་པ་དག་གིས་ཡུལ་ཀོ་ས་ལའི་རྒྱལ་པོ་གསལ་རྒྱལ་གྱི་དྲེའུ་ཞིག་བརྐུས་ཏེ་ཁྲིད་ནས ༼༡༥༨ཨ༡༽ ནགས་སྟུག་པོའི་ནང་དུ་བསད་དེ་ཤ་ཁྱེར་ནས་མགོ་སུག་བོར་ཏེ་དོང་ངོ་༎ དྲུག་སྡེ་རྣམས་ཆོས་ཀྱིས་གོམས་པ་ནི་ནང་པར་སྔར་ལངས་ནས་ཁང་སྟེང་དུ་བྱུང་སྟེ་ཕྱོགས་བཞིར་བལྟས་ནས་དུད་པ་གང་ན་ཆེ་པ་དང་། བྱ་རྒོད་གང་ན་ལྡིང་བ་ཕྱོགས་བཞིར་བལྟས་ནས་དེར་དོང ༼༢༽ ངོ་༎ དེ་དག་གིས་ནགས་སྟུག་པོ་ན་བྱ་རྒོད་ལྡིང་བ་མཐོང་ནས་། དེ་དག་ནགས་སྡུག་པོར་རྒྱུག་ཅིང་རིངས་པར་དོང་བ་དང་། ནགས་སྡུག་པོ་དེ་ནི་དྲེའུའི་མགོ་དང་རྐང་ལག་དང་མཇུག་མ་དག་མཐོང་ནས་། དེ་དག་གིས་སྨྲས་དགའ་བོ་ཉཧེ་དགའ་བོ་རྡུལ་ཁྲོད་པ་ཞིག་རྣེད་ན་བླང ༼༣༽ དམ་ཞེས་པ་དང་། ལེགས་ཀྱིས་བླང་ངོ་ཞེས་ནས་དེ་དག་གཅིག་ཏུ་བ་སྤུས་པ་དང་། དྲེའུ་རྗི་ཡན་མན་ཙོལ་བས་མཐོང་ནས་དེ་དག་གིས་སྨྲས་པ་། འཕགས་པ་དག་ནི་དྲག་སྲོང་གི་རྒྱལ་མཚན་འཛིན་ན་ཅིའི་ཕྱིར་ངན་དུ་སྤྱོད་པ་མཛད་། ངེད་ཅག་གིས་ཅི་ཞིག་ཉེས་ཞེས་སྨྲས ༼༤༽ པ་དང་། རྒྱལ་པོའི་དྲེའུ་ནི་ཁྱེད་ག་གིས་བསད་དོ་ཞེས་སྨྲས་པ་དང་། སྡིག་པ་ཞི་བར་གྱུར་ཅིག་ངེད་ཅག་ནི་མི་གསོད་དོ་༎ འོ་ན་སུས་བསད་ཅེས་པ་དང་། མ་བྱིན་པར་ལེན་པ་དག་གིས་བསད་དེ་། ངེད་ཅག་གིས་ནི་མགོ་དང་། རྐང་བ་དང་། མ་ཇུག་མ་དག་རྡུལ་ཁྲོད ༼༥༽ པར་བྱིན་གྱིས་བརླབས་སོ་༎ དེ་དག་གིས་ཅི་འཕགས་པ་ཁྱེད་ཅག་ཁྲིའུ་ཤ་བསྣམས་སམ་ཞེས་སྨྲས་པ་དང་། ཟའོ་ཞེས་སྨྲས་པས་དེ་དག་འཕྱ་བར་གྱུར་ཏོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ༼༦༽ གང་དགེ་སློང་དག་སྲོག་ཆགས་དྲེའུ་ཤ་ཟོས་པ་ནི་ཉེས་པའི་དམིགས་སུ་འགྱུར་ཏེ་། དེ་བས་ན་དགེ་སློང་དག་གིས་སྲོག་ཆགས་རྨིག་ཟླུམ་གྱི་ཤ་མ་ཟ་ཤིག་། དེ་སྟེ་ཟོས་ན་འདས་པ་དང་བཅས་པར་འགྱུར་རོ་༎,. . . . . .
69d5854778c74068a57bfc2f9de7c54a,གླེང་གཞི་ནི་མཉན་དུ་ཡོད་པ་ན་སྟེ་།,.
5a51c1a09e5f48f6b590a2f63c75e937,དྲུག་སྡེ་དག་གིས་ཝའི་ཤ ༼༧༽ ཟོས་པ་དང་། བྲམ་ཟེ་དང་ཁྱིམ་བདག་གིས་མཐོང་ནས་སྨྲས་པ་། བཙུན་པ་འདི་ཅི་ལགས་། ཝའི་ཤའོ་༎ ཅི་འཕགས་པ་དག་ཀྱང་ཝའི་ཤ་བསྣམས་སམ་། ཟའོ་ཞེས་སྨྲས་པ་དང་། དེ་དག་འཕྱ་བར་གྱུར་ནས་དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ ༼༡༥༨བ༡༽ གསོལ་ཏོ་༎ བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་བྲམ་ཟེ་དང་ཁྱིམ་བདག་རྣམས་འཕྱ་བ་ནི་ཡུས་ཏེ་། དགེ་སློང་དག་དེ་བས་ན་ཝའི་ཤ་མ་ཟ་ཤིག་། དགེ་སློང་དག་གིས་ཝའི་ཤ་ཟོས་ན་འདས་པ་དང་བཅས་པར་འགྱུར་རོ་༎,. . .
e97ec6cfbe6e4fdf991e3e661091285c,གླེང་གཞི་ནི་མཉན་དུ་ཡོད་པ ༼༢༽ ན་སྟེ་།,.
2e5952b1cc4d45c7b4891a4b1240248d,ཛེ་ཏའི་ཚལ་ན་སྤྲེའུ་ཞིག་ཤིང་ཀ་ནས་ཤིང་ཀར་རྒྱུ་པ་ལས་ལྷུང་ནས་དུས་འདས་ཏེ་། དྲུག་སྡེ་དག་གིས་རྗེའུ་ཞིག་གི་ནང་དུ་བཅུག་སྟེ་འཚེད་པ་དང་། བུད་མེད་གཞན་ཞིག་བུ་ཆུང་དུ་ཞིག་སྟོར་ནས་དེ་ཚོལ་ཞིང་ཛེ་ཏའི་ཚལ་དུ་འོངས་ན་། དྲུག་སྡེ་རྣམས་རྗེའུའི་ནང་དུ ༼༣༽ སྤྲེའུ་བཅོས་པ་མཐོང་ངོ་༎ མཐོང་ནས་དེས་དྲུག་སྡེ་དག་གིས་བདག་གི་བུ་འདིར་མ་བཙོས་སམ་སྙམ་བསམས་ཏེ་རྟོག་པ་ལ་ཞུགས་པ་དང་། ཇི་ཙམ་ཞིག་ན་ལྷུང་ལྷུང་ཁོལ་བ་དང་སྤྲེའུའི་ལག་པ་གྱེན་དུ་བྱུང་བ་དང་། དེས་བྲང་བརྡུངས་ཏེ་ཀྱི་ཧུད་བུ་ཀྱི་ཧུད་བུ་ཀྱི་ཧུད་བུ་ཞེས་སྨྲས་པ་དང་། དེའི ༼༤༽ རྐང་པ་ཡང་བྱུང་སྟེ་། ཀྱི་ཧུད་བུ་ཀྱི་ཧུད་བུ་ཞེས་ཡང་སྨྲས་པ་དང་། དྲུག་སྡེ་དག་གིས་ཅིའི་ཕྱིར་དེ་ལྟར་བྱེད་ཅེས་སྨྲས་པ་དང་། དེས་རྐང་ལག་བྱུང་པ་འདི་ནི་བདག་གི་བུའོ་ཞེས་སྨྲས་པ་དང་། ཇི་ཙམ་ནས་མཇུག་མ་ཡང་བྱུང་ངོ་༎ དྲུག་སྡེ་དག་གིས་ཅི་ཁྱོད་ཀྱི་བུ་འཇུག་མ་ཡོད ༼༥༽ དམ་ཞེས་སྨྲས་པ་དང་། དེ་སྐྱེངས་ཏེ་སྨྲས་པ་། འཕགས་པ་འདི་ནི་སྤྲེའུ་འམ་། དེ་དག་གིས་སྨྲས་པ་སྤྲེའུའོ་༎ འཕགས་པ་དག་སྤྲེའུ་ཤ་ཡང་བསྣམས་སམ་། དེས་ཟའོ་ཞེས་སྨྲས་པ་དང་། དེ་དག་འཕྱ་བར་གྱུར་ནས་དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས ༼༦༽ ལ་གསོལ་ཏོ་༎ བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་སྤྲེའུ་ནི་མི་ཤ་དང་འདྲས་། དེ་བས་ན་དགེ་སློང་དག་སྤྲེའུའི་ཤ་མ་ཟ་ཤིག་། དགེ་སློང་དག་གིས་སྤྲེའུའི་ཤ་ཟོས་ན་འདས་པ་དང་བཅས་པར་འགྱུར་རོ་༎ རྐྱང་པའི་སྒོ་དང་པོའི་མདོའི་ཚིགས་སུ ༼༧༽ བཅད་པ་ལྔ་པའོ་༎,. . . . . .
3ee958a77deb43abb44341806376ee41,མདོར་ན་།ཕོར་བུ་གོས་དང་པ་གས་པ་དང་༎འདབ་མའི་ཕོར་བུས་མི་སྦྱིན་ནོ་༎ལྕགས་ཀྱི་སྦུ་བུ་མ་གཏོགས་པར་༎ནོར་བུ་ཁར་བས་བཏང་བའོ་༎,.
daa0e01587c943b9b112637875fccf21,སངས་རྒྱས་བཅོམ་ལྡན་འདས་མཉན་དུ་ཡོད་པའི་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན ༼༡༥༩ཨ༡༽ དགའ་ར་བ་ན་བཞུགས་སོ་༎ དེའི་ཚེ་ན་མཉན་དུ་ཡོད་པ་ན་དགེ་སློང་གཞན་ཞིག་ན་སྟེ་། དེ་རབ་ཏུ་ནད་ཀྱིས་གཟིར་ནས་དེ་སྨན་པའི་དྲུང་དུ་སོང་སྟེ་ནད་མེད་ཅིག་ཅེས་ནས་བཞིན་བཟངས་བདག་ནི་རྣམ་པ་འདི་ལྟ་བུ་ཞིག་ཏུ་ན་བར་གྱུར་ན་སྨན་གྱི་ཐབས་སྟོན་ཅིག ༼༢༽ ཅེས་སྨྲས་པ་དང་། སྨན་པས་འཕགས་པ་མས་གཏང་བའི་སྨན་གྱིས་ཤིག་ཅེས་སྨྲས་པ་དང་། དེས་བཞིན་བཟངས་བཅོམ་ལྡན་འདས་ཀྱིས་མ་གནང་ངོ་ཞེས་སྨྲས་པ་དང་། འཕགས་པ་ཁྱེད་ཀྱི་སྟོན་པ་ནི་ཐུགས་རྗེ་ཅན་ལགས་ཀྱིས་རྗེས་སུ་གནང་བར་འགྱུར་རོ་ཞེས ༼༣༽ སྨྲས་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དེ་སྟེ་སྨན་པས་བསྒོ་ལ་དེས་སོས་པར་འགྱུར་ན་མས་གཏང་བ་བྱོས་ཤིག་དེ་ལ་ཐེ་ཚོམ་དུ་མ་བྱེད་ཅིག་། བཅོམ་ལྡན་འདས་ཀྱིས་མས་གཏང ༼༤༽ པའི་སྨན་ཐོང་ཤིག་ཅེས་གསུངས་པ་དང་། དེ་དག་གིས་ཕོར་བུས་བླུགས་པ་དང་། བོ་སྟེ་མ་རུང་ནས་། བཅོམ་ལྡན་འདས་ཀྱིས་བཀའ་སྩལ་པ་། ཕོར་བུས་མ་བླུགས་ཤིག་ཅེས་གསུངས་པ་དང་། གོས་ཀྱི་མཐའ་མས་བླུགས་པ་དང་དེ་ཡང་ཉེས་པའི་དམིགས་སུ་གྱུར ༼༥༽ ནས་། བཅོམ་ལྡན་འདས་ཀྱིས་བཀའ་སྩལ་པ་། གོས་ཀྱི་མཐའ་མས་མ་བླུགས་ཤིག་ཅེས་གསུངས་ན་། པགས་པའི་ནང་ནས་བླུགས་པ་དང་དེ་ཡང་ཉེས་པའི་དམིགས་སུ་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ་། པགས་པའི་ནང་ནས་མ་བླུགས་ཤིག ༼༦༽ ཅེས་གསུངས་པ་དང་། འདབ་མའི་ཕོར་བུའི་ནང་ནས་བླུགས་ཏེ་། དེ་ཡང་ཉེས་པའི་དམིགས་སུ་གྱུར་ནས་། བཅོམ་ལྡན་འདས་ཀྱིས་བཀའ་སྩལ་པ་། འདབ་མའི་ཕོར་བུའི་ནང་ནས་མ་བླུགས་པར་སྦུ་བུའི་ནང་ནས་བླུགས་པར་གྱིས་ཤིག་། དེས་ལྕགས་ཀྱི་སྦུ ༼༧༽ བུ་ནས་བླུགས་པ་དང་། དེ་ནང་དུ་བཅུག་ན་རབ་ཏུ་ཚ་ཞིང་རྩུབ་པར་གྱུར་ནས་། བཅོམ་ལྡན་འདས་ཀྱིས་བཀའ་སྩལ་པ་། ལྕགས་ཀྱི་སྦུ་བུ་མ་གཏོགས་པར་ནོར་བུའི་སྦུ་བུའམ་། ཁར་བའི་སྦུ་བུས་གཏང་བར་གྱིས་ཤིག་། རྐྱང་པའི་སྒོ་དང་པོའི་མདོའི་ཚིགས ༼༡༥༩བ༡༽ སུ་བཅད་པ་དྲུག་པའོ་༎,. .
1ca507c2d3de4325830148d6b227a5a2,མདོར་ན་།བུ་རམ་ཤིང་དང་ཞོག་འབྲུ་མར་དང་༎གསོ་མ་བསྲེགས་པའི་ཐུག་པ་དང་ནི་མར་༎རྩ་བ་འབྲས་བུ་སྡོང་པོ་ལོ་མར་བཅས་༎ཐུག་པ་ཐམས་ཅད་བླུད་པར་བྱ་༎,.
0c40925a64d34a38a70a52cc241e2c62,སངས་རྒྱས་བཅོམ་ལྡན་འདས་མཉན་དུ་ཡོད་པའི་ཛེ་ཏའི ༼༢༽ ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པཱ་ལིས་ཞུས་པ་། བཙུན་པ་སྨན་གཅིག་ལས་དེ་ཉིད་སྔ་དྲོ་བ་དེ་ཉིད་ཕྱི་དྲོ་བ་དེ་ཉིད་ཞག་བདུན་པ་། དེ་ཉིད་ནམ་འཚོའི་བར་དུ་རུང་བར་འགྱུར་བ་མཆིས་སམ ༼༣༽ ཨུ་པཱ་ལི་བུར་མ་ཤིང་ནི་སྔ་དྲོའིའོ་༎ དེའི་ཁུ་བ་ནི་ཕྱི་དྲོ་བའོ་༎ ཕུར་མ་ནི་ཞག་བདུན་པའོ་༎ བུ་རམ་ཤིང་དང་བུ་རམ་བསྲེགས་པའི་ཐལ་བ་ནི་ནམ་འཚོའི་པར་དུའོ་༎ ཨུ་པཱ་ལི་ཞོ་ནི་སྔ་དྲོ་བའོ་༎ ཞོའི་ཆུ་ནི་ཕྱི་དྲོ་བའོ་༎ མར་ནི་བདུན་པའོ་༎ ཞོ་བསྲེགས་པའི་ཐལབ་ནི་ནམ ༼༤༽ འཚོའི་བར་དུའོ་༎ ཨུ་པཱ་ལི་ཤ་ནི་སྔ་དྲོ་བའོ་༎ ཚིལ་བུ་ནི་བདུན་པའོ་༎ ཤ་བསྲེགས་པའི་ཐལ་བ་ནི་ནམ་འཚོའི་བར་དུའོ་༎ ཨུ་པཱ་ལི་ཏི་ལ་ནི་སྔ་དྲོ་བའོ་༎ ཏིལ་གྱི་མར་ནི་བདུན་པའོ་༎ ཏིལ་བསྲེགས་པའི་ཐལ་བ་ནི་ནམ་འཚོའི་བར་དུའོ་༎,. . . . . . . . . . . . . . .
e2899a8f53f34b8fa5b413a405b58ad8,གླེང་གཞི་ནི་མཉན་དུ་ཡོད ༼༥༽ པ་ན་སྟེ་།,.
5a7044f942a64b978e6cdcfa108a851d,དགེ་སློང་ཞིག་ན་བར་གྱུར་ནས་སྨན་པས་མཐོང་སྟེ་། འཕགས་པ་གསོ་མའི་ཐུག་པ་བྱོས་ལ་འཐུང་ཤིག་ཅེས་སྨྲས་པ་དག་། དེས་དེ་ལྟར་གྱུར་པ་དགེ་སློང་རྣམས་ལ་སྨྲས་པ་དང་། དགེ་སློང་དག་གིས་བཅོམ་ལྡན་འདས་ལ་གསོལ་ནས་། བཅོམ་ལྡན ༼༦༽ འདས་ཀྱིས་བཀའ་སྩལ་པ་། དེ་ལྟར་སྨན་པས་བསྒོ་བ་དེ་བཞིན་དུ་གྱིས་ཤིག་དེ་ལ་ཐེ་ཚོམ་དུ་མ་བྱེད་ཅིག་།,.
4b34e24568a34bf698b1b08f41ba9863,གླེང་གཞི་ནི་མཉན་དུ་ཡོད་པ་ན་སྟེ་།,.
27caa9a5e701481eb461c1242aa468a4,དགེ་སློང་གཞན་དག་ཅིག་ཡང་ན་བར་གྱུར་ནས་དེ་དག་ཁ་ཅིག་ལ་ནི་སྨན་པས་ཡུངས་ཀ་ར་གྱི་ཐུག་པ་འཐུང་ཤིག་ཅེས ༼༧༽ བསྒོ་༎ ཁ་ཅིག་ལ་ནི་རྩ་བའི་ཐུག་པ་འཐུང་ཤིག་ཅེས་བསྒོ་༎ ཁ་ཅིག་ལ་ནི་སྡོང་བུའི་ཐུག་ཁ་འཐུང་ཤིག་ཅེས་བསྒོ་༎ ཁ་ཅིག་ལ་ནི་འབྲས་བུའི་ཐུག་པ་འཐུང་ཤིག་ཅེས་བསྒོ་བ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ ༼༡༦༠ཨ༡༽ ལྡན་འདས་ཀྱིས་བཀའ་སྩལ་པ་། དེ་ལྟ་བས་ན་ངས་རྗེས་སུ་གནང་གིས་སྨན་པས་ནད་པ་ལ་ལུང་བསྒོ་ན་ཐམས་ཅད་ཀྱི་ཐུག་པའང་འཐུང་ཤིག་དེ་ལ་ཐེ་ཚོམ་དུ་མ་བྱེད་ཅིག་།,. . . .
ef622986a5804c5fbb624fdd970fb7ca,རྐྱང་པའི་སྒོ་དང་པོའི་མདོའི་ཚིགས་སུ་བཅད་པ་བདུན་པའོ་༎,.
069613ea4f664f10b8559636cb7e54cf,མདོར་ན་།༼༢༽ བུར་མ་ཆུ་དང་བཏུང་བ་དེ་བཞིན་ཏེ་༎ཞག་བདུན་བཞག་པར་གྱུར་པ་དང་༎གཞན་གྱི་ཕྱིར་ཡང་བསྔོ་བ་དང་༎རྗེས་སུ་ཕན་གདགས་མྱ་བར་བྱ་༎,.
979f95179d994263ad984906bed7e25a,སངས་རྒྱས་བཅོམ་ལྡན་འདས་མཉན་དུ་ཡོད་པའི་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ བཅོམ ༼༣༽ ལྡན་འདས་ཉན་ཐོས་ཀྱི་དགེ་འདུན་དང་བཅས་ཏེ་གཞོངས་སྤྱོད་ཅིང་གཤེགས་པ་དང་། དེ་དག་རི་བྲགས་ཀྱི་གྲོང་གཞན་ཞིག་ཏུ་ཕྱིན་ཏེ་། རི་བྲགས་ཀྱི་གྲོང་དེ་ན་ཁྱིམ་བདག་གཞན་ཞིག་གནས་པ་དེ་གདུལ་བའི་དུས་ལ་བབ་པར་མཁྱེན་ནས་། བཅོམ་ལྡན་འདས་རི་བྲགས་ཀྱི་གྲོང་དེར ༼༤༽ བྱོན་པ་དང་། ཁྱིམ་བདག་དེས་བཅོམ་ལྡན་འདས་མཐོང་ནས་དེ་དད་པ་སྐྱེས་ཏེ་བཅོམ་ལྡན་འདས་ཀྱི་དྲུང་དུ་འོངས་སོ་༎ བཅོམ་ལྡན་འདས་ཀྱིས་དེའི་བསམ་པ་དང་། བག་ལ་ཉལ་པ་དང་། ཁམས་དང་རང་བཞིན་མཁྱེན་ནས་ཇི་ལྟར་འཕགས་པའི་བདེན་པ་བཞི་རྟོགས་པར་འགྱུར ༼༥༽ བའི་ཆོས་དེ་ལྟ་བུ་བཤད་ནས་ཁྱིམ་བདག་དེས་ཐོས་པ་དང་འཇིག་ཚོགས་སུ་ལྟ་བའི་རིའི་རྩེ་མོ་ཉི་ཤུ་མཐོ་བ་ཡེ་ཤེས་ཀྱི་རྡོ་རྗེས་བཅོམ་ནས་རྒྱུན་དུ་ཞུགས་པའི་འབྲས་བུ་མངོན་དུ་བྱས་སོ་༎ ཇི་ཙམ་དགེ་སློང་དེ་དག་ལམ་གྱི་ངལ་བས་གཟིར་ནས་ལོག་པའི་ལྷ་ཁང་དང་། བཀད་ས་དང་། ༼༦༽ སྐྱེད་མོས་ཚལ་དང་། ཤིང་དྲུང་དག་ཏུ་གློས་ཕབ་སྟེ་ཉལ་ཞིང་འཁོད་པ་དང་། ཁྱིམ་བདག་དེ་རབ་ཏུ་དད་པ་ཐོབ་པས་ན་བཀད་ས་དང་། ལྷ་ཁང་དང་། ཤིང་དྲུང་དག་ཏུ་རིམ་གྱིས་དགེ་སློང་དག་ལ་ཕྱག་བྱ་བའི་ཕྱིར་སོང་བ་དང་། དགེ་སློང་དག་གནས་ན་ཉལ་ཞིང་འདུག་པ་དེས ༼༧༽ མཐོང་ནས་། འཕགས་པ་དག་བསྟན་པ་ལ་ཤིན་ཏུ་བརྩོན་པར་བགྱི་བ་ལ་ཅིའི་སླད་དུ་ན་གཟིམས་ཤིང་འཁོད་ཅས་སྨྲས་པ་དང་། དེ་དག་གིས་ཁྱིམ་བདག་ལམ་གྱི་ངལ་བས་གཟིར་ཞིང་ཉམ་ཆུང་སྟེ་དགེ་བའི་ཕྱོགས་སྤྱོད་པར་མི་ནུས་སོ་ཞེས་སྨྲས་པ་དང་། དེས་འཕགས་པ་རྣམས་དེ ༼༡༦༠བ༡༽ ལྟར་ན་ནི་ཕྱི་དྲོ་བུར་མ་གསོལ་བར་བཅོམ་ལྡན་འདས་ཀྱིས་གནང་ན་། བདག་འཚལ་ཏེ་མཆིས་གསོལ་ཅིག་ཅེས་སྨྲས་པ་དང་། དེ་དག་ལས་ཁ་ཅིག་ན་དེ་ཁྱིམ་བདག་དེ་ལགས་ཀྱིས་བཟའ་བར་བགྱིའོ་༎ ཁ་ཅིག་གིས་ཚེ་དང་ལྡན་པ་ཁྱིམ་བདག་འབེར་ཏྲ་སི་དག་གིས་བུ་རམ་བཟའ་བ ༼༢༽ ལ་བརྟེན་ས་དེས་དགྲ་བཅོམ་པ་མངོན་དུ་གྱུར་ཏེ་། བཅོམ་ལྡན་འདས་ཀྱིས་དེ་བཞིན་རྗེས་སུ་གནང་ན་བདག་ཅག་ནི་དེ་ལྟར་ལམ་གྱི་དལ་བས་གཟིར་ཏེ་། འཇིག་རྟེན་ན་མ་དད་པ་དག་ནི་གྲོང་ན་འཁོད་བཞིན་དུ་ཟའོ་ཞེས་མི་དགའ་བར་འགྱུར་གྱིས་གུད་དུ་འདོང་ངོ་ཞེས་སྨྲས་པ་དང་། ཁ་ཅིག ༼༣༽ གིས་ཡང་ཚེ་དང་ལྡན་པ་དེ་ལྟར་འདོང་ན་བཅོམ་ལྡན་འདས་ལ་ཞུའོ་ཞེས་སྨྲས་ནས་། དེ་ལྟར་གྱུར་བ་དགེ་སློང་དག་གིས་བཅོམ་ལྡན་འདས་ལ་གསོལ་ཏོ་༎ བཅོམ་ལྡན་འདས་ཀྱིས་བཀའ་སྩལ་པ་། བུར་མ་ནི་ཐམས་ཅད་དུ་བཟའ་བར་བྱ་སྟེ་། དེ་ལ་ཐེ་ཚོམ་དུ་མ་བྱེད་ཅིག་། བཅོམ་ལྡན ༼༤༽ འདས་ཀྱིས་ཐམས་ཅད་དུ་བུ་རམ་ཟོ་ཤིག་ཅེས་བཀའ་སྩལ་ནས་། དགེ་སློང་དེ་དག་གིས་ཟོས་པ་དང་། དེ་དག་ལམ་གྱི་དལ་བས་སྐོམ་གྱིས་གདུངས་པར་གྱུར་ནས་། བཅོམ་ལྡན་འདས་ཀྱིས་བཀའ་སྩལ་པ་། བུ་རམ་གྱི་ཆུ་གྱིས་ལ་འཐུང་ཤིག་། སངས་རྒྱས་བཅོམ་ལྡན ༼༥༽ འདས་ལ་ཚེ་དང་ལྡན་པ་ཨུ་པཱ་ལིས་ཞུས་པ་། བཙུན་པ་བུ་རམ་ཆུ་ཞག་བདུན་པར་བྱིན་གྱིས་བརླབས་ཏེ་འཚལ་ན་རུང་ངམ་། ཨུ་པཱ་ལི་མི་རུང་ངོ་༎ བཙུན་པ་ཇི་ཙམ་གྱི་བར་དུ་བཞག་ལ་བཏུང་བར་བགྱི་། ཨུ་པཱ་ལི་ཇི་ཙམ་ན་དང་བར་གྱུར་ཏེ་སྒྱུར་པོར་མ་གྱུར་ཅིང་རང་བཞིན་མ ༼༦༽ ཉམས་པའི་བར་དུའོ་༎,. . . . . . .
3e2a44c90afd44ba8edcfe2bfae3f1d6,གླེང་གཞི་ནི་མཉན་དུ་ཡོད་པ་ན་སྟེ་།,.
231ca6dddf384a149c32d2b921e19715,བཅོམ་ལྡན་འདས་ཀྱིས་གསོ་སྦྱིན་དང་། ཚུལ་ནས་བྱུང་བ་དང་། ཆོས་གོས་བྱིན་གྱིས་བརླབས་པ་དང་། གོས་བསྔོ་བ་དང་། གང་ཟག་གཅིག་པོ་མགྲོན་དུ་བོས་པ་དང་། འདི་ལྔ་ནི་རང་གིས་བསམས་པས ༼༧༽ འགྲུབ་བོ་༎ ཞེས་གསུངས་སོ་༎ དགེ་སློང་དེ་དག་གང་དུ་མགྲོན་དུ་བོས་པ་དེར་དེ་ལས་གཞན་དུ་ཡང་མགྲོན་དུ་བོས་སམ་དེ་ལས་ལྷག་པར་ཡང་རུང་སྟེ་། གཅིག་ཏུ་ནི་བདག་ཉིད་། གཉིས་སུ་ནི་བདག་གི་སེམས་བཏང་ནས་གཞན་གཏང་བའོ་༎ མུ་གེའི་དུས་ལ་བབ་སྟེ ༼༡༦༡ཨ༡༽ དགེ་སློང་རྣམས་བསོད་སྙོམས་ཀྱིས་ཤིན་ཏུ་ཕོངས་པར་གྱུར་ཏོ་༎ དད་པའི་བྲམ་ཟེ་དང་ཁྱིམ་བདག་དག་གིས་དགེ་སློང་གནས་བརྟན་དག་ཟས་ལ་མགྲོན་དུ་བོས་པ་དང་། ཁྱིམ་བདག་ཅིག་ལ་ཁས་བླངས་ཏེ་གཞན་བཏང་ངོ་༎ བཅོམ་ལྡན་འདས་ཀྱིས ༼༢༽ བཀའ་སྩལ་པ་། དེ་ལྟ་བས་ནངས་མུ་ག་བྱུང་ཞིང་སྡུག་བསྔལ་ལ་རྙེད་དཀའ་བའི་དུས་ན་། ཇི་སྙེད་དུ་མགྲོན་དུ་བོས་པ་དེ་ཐམས་ཅད་བདག་གིར་བྱ་བར་གྱིས་དེ་ལ་བདག་ཀྱང་ཟོ་ཤིག་། དགེ་སློང་དག་ཀྱང་བགོ་པར་བྱའོ་༎ དགེ་སློང་དག་བྲམ་ཟེ་དང་ཁྱིམ་བདག་གཞན་གྱི ༼༣༽ དེར་དོང་བ་དང་། དེ་དག་གིས་འཕགས་པ་ཁྱེད་ནི་བདག་ཅག་གིས་མགྲོན་དུ་མ་བོས་ཀྱི་འདི་ཞེས་བགྱི་བའི་གནས་བརྟན་བདག་ཅག་གིས་སྤྱན་དྲངས་སོ་ཞེས་སྨྲས་སོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ ༼༤༽ སྩལ་པ་། བདག་ཉིད་སོང་ལ་བྱིན་ལེན་བྱས་ཏེ་ཁམ་གཉིས་སམ་གསུམ་ཟོ་ལ་འདི་སྐད་དུ་ཁྱིམ་བདག་དགེ་སློང་འདི་དག་ཟས་ཀྱིས་བྲེལ་ཏེ་། འདི་ལ་སྦྱིན་གྱིས་རྗེས་སུ་ཡི་རང་བར་གྱིས་ཤིག་ཅེས་སྨྲོས་ཤིག་། དེ་བཞིན་དུ་གཉིས་སམ་གསུམ་མམ་ཇི་སྙེད་མགྲོན་དུ་བོས་པ ༼༥༽ ཐམས་ཅད་ལ་བྱིན་ཅིག་། ཐམས་ཅད་དེ་ལྟར་བྱས་ནས་ཐ་མར་མགྲོན་དུ་བོས་པ་ནི་ཇི་ཙམ་འགྲངས་པར་བཟའ་བར་བྱ་སྟེ་། འདི་ལ་ཐེ་ཚོམ་དུ་མ་བྱེད་ཅིག་།,. . . . . . .
a27bfa5b51074aac9ef532fc0ea7f07e,རྐྱང་པའི་སྒྲོ་དང་པོའི་མདོའི་ཚིགས་སུ་བཅད་པ་བརྒྱད་པའོ་༎,.
abdd0f5a2f0b4ff691369229a40dabf1,མདོར་ན་།མར་རམ་དེ་སྟེ་འབྲུ་མར་རམ་༎གཞན ༼༦༽ ཡང་བཞག་པར་གྱུར་པ་དང་༎མིག་སྨན་གྱི་ནི་གབ་ཚེ་དང་༎ཡངས་པ་ཅན་དང་རུང་བའི་གནས་༎,.
7bd6f7d5f582440995b14daf0071dd06,སངས་རྒྱས་བཅོམ་ལྡན་འདས་མཉན་དུ་ཡོད་པའི་ཛེ་ཏའི་ཚལ་མགོན་མེད་ཟས་སྤྱིན་གྱི་ཀུན་དགའ་ར་བ་ན་བཞུགས་སོ་༎ དགེ་སློང་གཞན་ཞིག་རླུང་ནད་ཀྱིས་བཏབ ༼༧༽ པ་དེས་སྨན་པའི་གན་དུ་སོང་སྟེ་། བཞིན་བཟངས་བདག་ལ་འདི་འདྲ་བའི་ནད་ཀྱིས་བཏབ་ན་སྨན་སྟོན་ཅིག་ཅེས་སྨྲས་སོ་༎ དེས་འཕགས་པ་མར་འདི་ཙམ་ཞིག་གསོལ་དང་འཚོ་བར་འགྱུར་རོ་ཞེས་སྨྲས་སོ་༎ དེ་ལྟར་གྱུར་པ་དགེ་སློང་དག་ལ་སྨྲས་པ་དང་། དགེ་སློང་དག ༼༡༦༡བ༡༽ གིས་བཅོམ་ལྡན་འདས་ལ་གསོལ་ནས་། བཅོམ་ལྡན་འདས་ཀྱིས་བཀའ་སྩལ་པ་། དེ་སྟེ་སྨན་པས་མར་འཐུང་ཤིག་པར་བསྒོ་ན་བཏང་བར་བྱའོ་༎ དགེ་སློང་དེས་འཐུངས་པ་དང་ཉིན་པར་བེད་ཡང་མཚན་མོ་ཡང་རླུང་ནད་ལངས་སོ་༎ དགེ་སློང་དག་གིས་སྨན་པ་ལ་དྲིས་པ ༼༢༽ དང་། དེས་མཚན་མོ་ཡང་འཐུང་ཤིག་ཅེས་སྨྲས་སོ་༎ དགེ་སློང་དག་གིས་བཅོམ་ལྡན་འདས་ལ་གསོལ་བ་དང་། བཅོམ་ལྡན་འདས་ཀྱིས་མཚན་མོ་ཡང་འཐུང་ཤིག་ཅེས་བཀའ་སྩལ་པ་དང་། དེས་མང་དུ་བསགས་ནས་ཞག་བདུན་དུ་བྱིན་གྱིས་བརླབས་ཏེ་དེ་སོས ༼༣༽ པར་གྱུར་ཏོ་༎,. . . . . . .
e5dfecab0c064bf188fe18251bffe608,གླེང་གཞི་ནི་མཉན་དུ་ཡོད་པ་ན་སྟེ་།,.
73d5a63c8f6340959ca1f0513ecaadd0,དགེ་སློང་གཞན་ཞིག་ནད་ཀྱིས་བཏབ་ནས་དེ་ཡང་སྨན་པའི་དྲུང་དུ་སོང་སྟེ་། ནད་མེད་ཅིག་ཅེས་བྱས་ནས་བཞིན་བཟངས་བདག་ལ་འདི་འདྲ་བའི་ནད་ཅིག་གིས་བཏབ་ན་སྨན་གྱི་ཐབས་སྟོན་ཅིག་ཅེས་སྨྲས་སོ་༎ དེས་འཕགས ༼༤༽ པ་འབྲུ་མར་འདི་ཙམ་ཞིག་འཐུངས་ན་སོས་པར་འགྱུར་རོ་ཞེས་བསྒོ་བ་དང་། དེ་ལྟར་གྱུར་པ་དགེ་སློང་དག་ལ་སྨྲས་པ་དང་། དགེ་སློང་དག་གིས་ཀྱང་བཅོམ་ལྡན་འདས་ལ་གསོལ་ནས་། བཅོམ་ལྡན་འདས་ཀྱིས་བཀའ་སྩལ་པ་། དེ་སྟེ་སྨན་པས་འབྲུ་མར་འཐུང་ཤིག་ཅེས་བསྒོ ༼༥༽ ན་འབྲུ་མར་འཐུང་ཤིག་། དགེ་སློང་དེས་འཐུངས་པ་དང་། ཉིན་པར་སོས་ཀྱང་མཚན་མོ་ཡང་རླུང་ནད་དེ་ལངས་སོ་༎ དགེ་སློང་དག་གིས་སྨན་པ་ལ་དྲིས་པ་དང་། དེས་མཚན་མོ་ཡང་འཐུང་ཤིག་ཅེས་བསྒོའོ་༎ དགེ་སློང་དག་གིས་བཅོམ་ལྡན་འདས་ལ་གསོལ་ནས་། ༼༦༽ བཅོམ་ལྡན་འདས་ཀྱིས་བཀའ་སྩལ་པ་། མཚན་མོ་ཡང་འཐུང་ཤིག་། དེས་འབྲུ་མར་བསགས་ཏེ་ཞག་བདུན་དུ་བྱིན་གྱིས་བརླབས་ནས་འཐུངས་པ་དང་སོས་པར་གྱུར་ཏོ་༎,. . . .
80c03e1278794ee6ad9a034e253c5723,གླེང་གཞི་ནི་མཉན་དུ་ཡོད་པ་ན་སྟེ་།,.
4d6dc9aea9dc4a2c94f52c12b17f131d,དགེ་སློང་གཞན་ཞིག་ནད་ཀྱིས་བཏབ་པ་དང་། དེ་ཡང ༼༧༽ སྨན་པའི་དྲུང་དུ་སོང་ནས་ནད་མེད་ཅིག་ཅེས་སྨྲས་ནས་། བཞིན་བཟངས་བདག་ལ་ནད་འདི་ལྟ་བུ་ཞིག་གིས་བཏབ་ན་སྨན་གྱི་ཐབས་སྟོན་ཅིག་ཅེས་སྨྲས་སོ་༎ དེས་མར་རམ་འབྲུ་མར་འདི་ཙམ་ཞིག་འཐུངས་ན་སོས་པར་འགྱུར་རོ་ཞེས་སྨྲས་པ་དང་། དེ་བཤེས་ཉུང་བས་བཙལ ༼༡༦༢ཨ༡༽ ཀྱང་མ་རྙེད་ནས་ཡང་སྨན་པའི་དྲུང་དུ་སོང་ནས་བཞིན་བཟངས་ཁྱོད་ཀྱིས་བསྒོ་ཡང་ཁོ་བོས་འབྲུ་མར་ཡང་མ་རྙེད་ན་མར་ལྟ་ག་ལ་རྙེད་གཞན་ལྟ་ཅུང་ཟད་ཅི་རུང་སྟོན་ཅིག་ཅེས་སྨྲས་པ་དང་། དེས་འཕགས་པ་འདི་ཞེས་བྱ་བའི་དགེ་སློང་ཞིག་གིས་འབྲུ་མར་སྒྱར་ན་། ༼༢༽ འདི་ཞེས་བྱ་བ་ཞིག་གིས་མར་སྦྱར་གྱིས་དེའི་གན་དུ་སོང་དང་། གལ་ཏེ་སྦྱར་བ་དེའི་ལྷག་པ་ཡོད་ཀྱང་སྲིད་དོ་ཞེས་སྨྲས་པ་དང་། དེ་དག་གི་དྲུང་དུ་སོང་ནས་བསླངས་ན་། དེ་དག་གིས་ཚེ་དང་ལྡན་པ་དེ་ཞག་བདུན་ལས་འདས་ཏེ་སྦགས་པར་གྱུར་པས་མེད་དོ་ཞེས་སྨྲས་པ་དང་། ༼༣༽ དེ་དེ་ལྟར་གྱུར་པ་དགེ་སློང་དག་ལ་སྨྲས་པ་དང་། དགེ་སློང་དག་གིས་བཅོམ་ལྡན་འདས་ལ་གསོལ་ནས་། བཅོམ་ལྡན་འདས་ཀྱིས་བཀའ་སྩལ་པ་། ནད་པའི་ཐབས་རྟོགས་ལ་མར་རམ་འབྲུ་མར་གཞན་ཅི་ཡང་རུང་བཞག་པ་ཡང་བླས་བཟའ་བར་བྱ་སྟེ་། དེ་ལ་ཐེ་ཚོམ་དུ་མ ༼༤༽ བྱེད་ཅིག་། བཅོམ་ལྡན་འདས་ཀྱིས་མར་རམ་འབྲུ་མར་རམ་གཞན་ཅི་ཡང་རུང་བཞག་པ་ཡང་བླས་ཟོ་ཤིག་། དེ་ལ་ཐེ་ཚོམ་དུ་མ་བྱེད་ཅིག་ཅེས་བཀའ་སྩལ་ན་བྱིན་ལེན་བྱེད་པ་མེད་དོ་༎ བཅོམ་ལྡན་འདས་ཀྱིས་བཀའ་སྩལ་པ་། བྱིན་ལེན་བྱེད་པའི་མི་མེད་ན་བྱིན་ལེན་མ་བྱས་ཀྱང ༼༥༽ བླས་ཟོ་ཤིག་། གང་གི་ཚེ་ན་བ་ན་གནང་བ་དེ་སོས་ནས་མ་སྤྱོད་ཅིག་། སྤྱད་ན་འདས་པ་དང་བཅས་པར་འགྱུར་རོ་༎ གླེང་གཞིན་མཉན་དུ་ཡོད་པ་ན་སྟེ་། སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པཱ་ལིས་ཞུས་པ་བཙུན་པ་བཅོམ་ལྡན་འདས་ཀྱིས་མིག་སྨན་གྱི་སྣོད ༼༦༽ གང་ཚེ་ཆོངས་ཤིག་ཅེས་བཀའ་སྩལ་ན་། ཅི་འདྲ་བ་བཅང་བར་བགྱི་། ཨུ་པཱ་ལི་རིན་པོ་ཆེ་ལས་བྱས་པ་མ་གཏོགས་སོ་༎ ཡང་ཞུས་པ་། བཙུན་པ་བཅོམ་ལྡན་འདས་ཀྱིས་ཡུལ་ཡངས་པ་ན་མི་རུང་བ་རྣམ་པ་བཅུ་སྤོང་ལ་། རུང་བའི་ཁང་བ་བྱིན་གྱིས་བརླབ་པར་གྱིས ༼༧༽ ཤིག་ཅེས་བཀའ་སྩལ་ན་། ཅི་བཙུན་པ་ཁང་བ་འོག་རུང་པར་བྱིན་གྱིས་བརླབས་ན་ཁང་པའི་སྟེང་ཡང་རུང་བར་བྱིན་གྱིས་བརླབས་པར་འགྱུར་རམ་། ཨུ་པཱ་ལི་ཇི་ལྟར་སྟེང་གི་བཞིན་དུ་ངོས་ཀྱི་ཡང་བརྗོད་པར་བྱའོ་༎,. . . . .
ca315daf98cb4f80a5bc2c79f257ea67,རྐྱང་བའི་སྒོ་དང་པོའི་མདོའི་ཚིགས་སུ་བཅད་པ་དགུ་པའོ་༎,.
e65d32c7acbf489f9ac5a8752a5bcf0b,༼༡༦༢བ༡༽ མདོར་ན་།རྩ་སྡོང་ལོ་མ་འབྲས་བུ་རྣམས་༎ཐམས་ཅད་ཆང་གིས་སྦགས་པ་དང་༎ཁ་ཟས་མེད་པར་བཀྲུས་པ་དང་༎ཡང་ན་ཟས་ངན་དེ་བཞིན་ནོ་༎,.
6926e1f211aa49798eaa4eb490ea7238,སངས་རྒྱས་བཅོམ་ལྡན་འདས་སེར་སྐྱའི་དངོས་པོ་ཤིང་ནྱ་གྲོ་དྷའི་ཀུན་དགའ་ར་བ་ན་བཞུགས་སོ་༎ གང་གི་ཚེ་རྒྱལ་པོ ༼༢༽ ཟས་གཙང་མས་ཤཱཀྱ་འི་རིགས་རེ་རེ་ཞིང་ཡང་ཤཱཀྱ་ལྔ་བརྒྱ་ཞིག་བཅོམ་ལྡན་འདས་ཀྱི་གཡོག་ཏུ་ཕུལ་བ་དང་། དེ་དག་ཀྱང་བཅོམ་ལྡན་འདས་ཀྱིས་རབ་ཏུ་ཕྱུང་ངོ་༎ དེ་དག་སྔོན་ལུས་ཆང་གིས་གསོས་པས་ན་དེ་དག་ཆང་མེད་ནས་ལུས་ལ་ནད་ཞུགས་སོ་༎ བཅོམ་ལྡན་འདས ༼༣༽ ཀྱིས་གཟིགས་ནས་། སངས་རྒྱས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ་བོ་ལ་ཀུན་དགའ་བོ་ཅིའི་ཕྱིར་ན་ཤཱཀྱ་དག་། རྙི་རྙི་བོར་གྱུར་ཅེས་བཀའ་སྩལ་པ་དང་། དེ་ལྟར་གྱུར་པ་བཅོམ་ལྡན་འདས་ལ་ཞི་བ་མོར་གསོལ་ནས་། བཅོམ་ལྡན་འདས་ཀྱིས་བཀའ་སྩལ ༼༤༽ པ་། དེ་ལྟར་ན་ངས་གནང་བ་ནི་ཆང་དུ་འགྱུར་བ་རྩ་བ་དང་སྡོང་པོ་ལ་སོགས་པ་བསྐམས་ལ་ཕྱེ་མར་གྱིས་ཏེ་རས་དཀར་པོའི་ནང་དུ་ཐུམ་པོར་གྱིས་ལ་ཆང་གི་མཐུ་ཞིལ་བ་རྫ་མ་མ་གང་བའི་ནང་དུ་ལྷུགས་ཤིག,. . . .
729529a9b48f4933bc00965c9200b6f2,དེ་ནས་སླར་ཕྱུང་སྟེ་ལག་བ་ཁྲུས་ལ་ཆུ་ཁ་ཟས་མེད་པ་དང་བསྲེས་ཏེ ༼༥༽ འདང་བར་ཆོགས་ལ་འཐུང་ཤིག་། དེ་སྐོམ་ན་སྔ་དྲོ་ཡང་རུང་། ཕྱི་དྲོ་ཡང་རུང་སྟེ་ཐེ་ཚོམ་མ་བྱེད་པར་འཐུང་ཤིག་། དེ་ལྟར་བྱོས་དང་དེ་དག་ཆང་ལ་སྲེད་པ་དང་འབྲལ་བར་འགྱུར་རོ་༎ དགེ་སློང་ཁྱེད་སྟོན་པ་ང་ལ་དམིགས་ན་ནི་ཆང་མ་འཐུང་ཤིག་། མ་བླུད་ཅིག་། རྩ་མཆོག ༼༦༽ གིས་ཀྱང་མ་རེག་ཤིག་།,. .
327a35a572b44152b9573d8aa8ada4cc,གླེང་གཞི་ནི་མཉན་དུ་ཡོད་པ་ན་སྟེ་།,.
533e3d5145ef442c86dc2df5a2f91714,དགེ་སློང་གཞན་ཞིག་ན་པར་གྱུར་ནས་དེ་ལ་སྨན་པས་ཟས་ངན་པ་བྱིན་ཅིག་ཅེས་བསྒོ་བ་དང་། དེ་ལ་དགེ་སློང་ཁ་ཅིག་གིས་ནི་ཤེས་ཀྱི་ཁ་ཅིག་གིས་མི་ཤེས་པ་དེ་དག་གིས་ཚེ་དང་ལྡན་པ་ཨུ་པཱ་ལི་ལ་དྲིས་པ་དང་། ༼༧༽ དེས་དེ་དག་ཞིབ་ཏུ་སྨྲས་སོ་༎ སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པཱ་ལིས་ཞུས་པ་། བཙུན་པ་བཅོམ་ལྡན་འདས་དགེ་སློང་སྭ་ཏེ་ལ་ཟས་ངན་པ་བྱིན་ཅིག་ཅེས་གསུངས་པ་ནི་ཅི་དེ་ཡང་བྱིན་ལེན་བགྱི་འཚལ་ལམ་། ཨུ་པཱ་ལི་དེ་ཡང་བྱིན་ལེན་བྱོས་ཤིག་། སུ་ལས་བྱིན ༼༡༦༣ཨ༡༽ ལེན་བགྱི་། ཨུ་པཱ་ལི་དེ་ནི་དགེ་བསྙེན་དད་པ་ལས་སོ་༎,. .
bbdd3a65d56b48e38535561088c283a1,རྐྱང་བའི་སྒོ་དང་པོའི་ཚིགས་སུ་བཅད་པ་བཅུ་པ་སྟེ་། སྒོ་དང་པོ་རྫོགས་སོ་༎,.
abd839a272ee4a508b6600ac86940a09,མདོར་བསྡུས་པར་ན་།<་བར།>སྣོད་དང་ཆོས་གོས་གཉི་གདང་༎<་བར།>ཀོ་ས་ལ་དང་སར་པ་དེ་བཞིན་ཏེ་༎<་བར།>བསྒྲགས་དང ༼༢༽ ཆོས་གོས་སྣ་ཚོགས་དང་༎<་བར།>ལྷན་ཅིག་པ་ཡང་དགེ་སློང་མ་རྣམས་ནི་༎<་བར།>ཐ་མར་བྱས་ཏེ་བསྡུས་པའི་མདོར་གསུངས་སོ་༎,.
3cbd061dfe0345fe94858a271544b19a,མདོར་ན་།སྣོད་དང་ཡོ་བྱད་གཙུག་ལག་ཁང་༎འགྲོན་པ་མང་བཅོམ་གོས་རྣམས་དང་༎གོས་དང་གདུགས་དང་དེ་བཞིན་ཤིང་༎དུར་ཁྲོད་པ་དང་དེ་བཞིན ༼༣༽ སྤངས་༎,.
3d8b4fa9674a4f7ab34d79bd48c174d1,སངས་རྒྱས་བཅོམ་ལྡན་འདས་མཉན་དུ་ཡོད་པའི་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ དེའི་ཚེ་ན་ཁྱིམ་བདག་གཞན་ཞིག་གིས་རི་བྲགས་ཀྱི་གྲོང་གཞན་ཞིག་ཏུ་ཡོ་བྱད་ཐམས་ཅད་དང་ལྡན་པའི་གཙུག་ལག་ཁང་ཞིག་བརྩིགས་ནས་ཕྱོགས་བཞིའི ༼༤༽ དགེ་འདུན་ལ་ཕུལ་ལོ་༎ དེ་ན་མལ་སྟན་དང་། སྣོད་སྤྱད་མང་དུ་གྱུར་། དགེ་སློང་ནི་ཉུང་ངུ་གནས་ཏེ་། དེའི་ནང་ནས་ཁ་ཅིག་གིས་ཚེ་དང་ལྡན་པ་དག་མལ་སྟན་དང་སྣོད་སྤྱད་དང་། ཡོ་བྱད་མ་སྤྱད་ན་དེ་དག་ཆུད་ཟོས་པར་འགྱུར་གྱིས་། དེ་དག་ལས་བདག་ཅག་ལ་སྤྱད་པར་ཅི་ཙམ་དགོས ༼༥༽ པ་དེ་ཙམ་ཞིག་བཅངས་ལ་། དེའི་ལྷག་རྣམས་ནི་གཙུག་ལག་ཁང་གཞན་དུ་དངུལ་ལོ་ཞེས་སྨྲས་ནས་། དེ་དག་གིས་དེ་བཞིན་བྱས་སོ་༎ ཇི་ཙམ་ཞིག་ན་བསོད་སྙོམས་པ་གཞན་ཞིག་གཞོངས་སྤྱད་པ་སྤྱོད་ཅིང་གཙུག་ལག་ཁང་དེར་འོངས་པ་དང་། དགེ་སློང་དེ་དག་གིས་ངལ ༼༦༽ བསོར་བཅུག་ནས་དེ་ཡང་དགེ་འདུན་དེ་དག་གི་ནང་ན་རྒན་པ་ཞིག་སྟེ་། གཙུག་ལག་ཁང་དུ་ལམ་གྱི་ངལ་བསོ་ནས་དེས་དེ་དག་ལ་ཚེ་དང་ལྡན་པ་མལ་སྟན་མཆིས་སམ་ཞེས་སྨྲས་ན་། མེད་དོ་ཞེས་སྨྲས་པ་དང་། དགེ་སློང་དག་གིས་ཇི་ལྟར་ཡིན་པ་དེ་ལ་ཞིབ་ཏུ་སྨྲས་སོ་༎ དེ་གདིང་བ་མེད ༼༧༽ པར་སལ་དེ་བཞིན་དུ་ཉལ་ནས་ནང་པར་སྔར་ལངས་ཏེ་། ལྡེ་མིག་ཀྱོག་པོ་དང་། ལྡེ་མིག་ཁྱེར་ནས་ཁྱིམ་བདག་དེའི་ཁྱིམ་དུ་སོང་བ་དང་།,. . . . .
df142c0a505f4fe28445371c6fcb635b,དེ་ནས་ཁྱིམ་བདག་དེས་དེ་ལ་བདེ་བར་བྱོན་ཏམ་ཞེས་པའི་ཚིག་བརྗོད་ནས་སྟན་ཁྱེར་ཏེ་ཕྱིར་བྱུང་བ་དང་། བསོད་སྙོམས་པ་དེ་སྤྱོད་ལམ་ཞི་བའི ༼༡༦༣བ༡༽ ཚུལ་དུ་འདུག་གོ་༎ བསོད་སྙོམས་པས་ཀྱང་དེ་ལ་ནོར་ལས་བསོད་ནམས་བྱ་བའི་དངོས་པོ་བདུན་གྱི་ཡོན་ཏན་རྒྱས་པར་བརྗོད་པ་དང་། ཁྱིམ་བདག་གིས་འཕགས་པ་བདག་གིས་དེ་ཐམས་ཅད་འགྱིས་སོ་ཞེས་སྨྲས་པ་དང་། བསོད་སྙོམས་པས་ཁྱིམ་བདག་ཁྱོད་ཀྱི་གཙུག་ལག ༼༢༽ ཁང་ན་མལ་སྟན་དག་ཡོང་མེད་དོ་༎ མདང་ང་ཡང་གདིང་བ་མེད་པར་སའི་སྟེང་ན་དེ་བཞིན་དུ་ཉལ་ཏེ་འདི་ར་འོངས་སོ་༎ ཁྱེད་ན་རེ་དེ་ཐམས་ཅད་བདག་གིས་དེ་བཞིན་དུ་བགྱིས་སོ་ཞེས་ཟེར་ན་། འདི་ཅི་ཉེས་ཞེས་སྨྲས་པ་དང་། ཁྱིམ་བདག་གིས་འཕགས་པ་ཁོ་བོས་ནི་དེར་མལ ༼༣༽ སྟན་དང་སྣོད་སྤྱད་དང་། ཡོ་བྱད་རྣམས་མང་དུ་སྦྱར་ན་འཕགས་པ་དེ་དག་གིས་གཙུག་ལག་ཁང་གཞན་དུ་གདོན་མ་ཟོས་པར་བཏང་ངོ་ཞེས་སྨྲས་པ་དང་། དེས་ཁྱིམ་བདག་ཉིད་ཀྱིས་གཙུག་ལག་ཁང་གི་ལྡེ་མིག་ཀྱོག་པོ་དང་། ལྡེ་མིག་ངོ་ཤེས་སམ་ཞེས་སྨྲས་པ་དང་། ༼༤༽ འཕགས་པ་ཤིན་ཏུ་འཚལ་ཏོ་༎ དེས་དེ་བསྟན་པ་དང་། དེས་འཕགས་པ་བཞུད་ཅིག་བདག་ཀྱང་མཆིའོ་ཞེས་སྨྲས་སོ་༎ དེས་བསོད་སྙོམས་བསོད་པ་དང་། ཁྱིམ་བདག་ཀྱང་རྗེས་བཞིན་དུ་འོངས་ནས་། དེས་དགེ་སློང་རྣམས་བསྡུས་ནས་འཕགས་པ་བདག་གིས་འདིར ༼༥༽ མལ་སྟན་དང་། སྣོད་སྤྱད་དང་། ཡོ་བྱད་མང་དུ་ཕུལ་ན་དེ་དག་གར་མཆིས་ཞེས་སྨྲས་པ་དང་། དེས་ཇི་ལྟར་གྱུར་པ་དེ་དག་ཐམས་ཅད་ཁྱིམ་བདག་ལ་སྨྲས་པ་དང་། དེས་ཉེས་པ་དོར་བརྗོད་དེ་སྨྲས་པ་། ཁྱོད་ཀྱིས་མ་ལེགས་པར་བྱས་ཏེ་། དེ་ཡང་དེར་བས་ན་ད་ཅི་སླར་བླང ༼༦༽ དུ་རུང་ངམ་འོན་ཏེ་མི་རུང་དེ་དག་གས་སྨྲས་པ་། མི་རུང་ངོ་༎ འཕགས་པ་ཁོ་བོས་ནི་དེར་མ་ཕུལ་གྱིས་སོང་ལ་སླར་ལོང་ཤིག་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། གཙུག་ལག་ཁང་གཞན་དུ་མ ༼༧༽ དབུལ་ཅིག་། ཇི་ལྟར་དམིགས་པ་དེ་བཞིན་སྤྱད་པར་བྱའོ་༎ གཞན་དུ་ན་གང་གིས་བྱིན་པ་ལ་རིན་ཐང་བཞིན་དུ་ཕོབ་ཤིག་།,. . . . . . . .
d7544232d15a47ad8b55f3bcb4b61610,གླེང་གཞི་ནི་མཉན་དུ་ཡོད་པ་ན་སྟེ་།,.
f732d64a7d8d47e7a38aabb34f78a66d,དྲུག་སྡེ་རྣམས་འགྲོན་པ་མང་པོ་དང་ལྷན་ཅིག་ཏུ་གཞོངས་སྤྱད་པ་སྤྱོད་ཅིང་དོང་བ་དང་། དེ་དག་ཆོས་ཀྱིས་རྡུལ ༼༡༦༤ཨ༡༽ གྱིས་འཇིགས་པ་ན་ཡང་ན་ནི་འགྲོན་པ་དག་གི་མདུན་དུ་དོང་། ཡང་ན་ཕྱི་བཞིན་དོང་ངོ་༎ ཇི་ཙམ་ན་འགྲོན་པ་མང་པོ་རྣམས་རྐུན་པོས་བཅོམ་ནས་སྐྱེ་བོ་མང་པོ་རྣམས་ཀྱིས་ནོར་བོར་ཏེ་དྲོས་པ་དང་། རྐུན་པོ་རྣམས་ཀྱིས་ནོར་ཀུན་བཀུར་མ་ནུས་ནས་དེ་དག་གིས་བཟའ ༼༢༽ བ་བདམས་ཏེ་ཁྱེར་ཏེ་དོང་ངོ་༎ དྲུག་སྡེ་རྣམས་འགྲོན་པ་མང་པོའི་ཕྱི་བཞིན་དུ་འབྲངས་ཏེ་དོང་བ་ལས་གནས་དེར་ཕྱིན་པ་དང་། དེ་དག་གིས་ནོར་མང་པོ་བོར་བ་མཐོང་སྟེ་།,. . .
cd9a7fa028144a43a912f952dfbd569f,དེ་ནས་དགའ་བོ་ཉེ་དགའ་བོ་ཕྱག་དང་ཁྲོད་པ་རྙེད་ཀྱིས་བླང་ངོ་ཞེས་སྨྲས་པ་དང་། དེ་དག་གིས་དེ་ལས་ཀྱང ༼༣༽ གོས་རྣམས་བདམས་ཏེ་ཁྱེར་རོ་༎ འགྲོན་པ་མང་པོ་རམ་མདའ་དང་ལམ་སྲུངས་སུ་བཅས་ཏེ་སླར་ལོག་པ་དེ་དག་གིས་དྲུག་སྡེ་དག་གིས་ཁྱེར་བ་རྣམས་ངོ་ཤེས་ནས་། དེ་དག་གིས་གང་རྐུན་པོ་རྣམས་ཀྱིས་བོར་བ་དེ་ཡང་དགེ་སྦྱོང་མགོ་རེག་རྣམས་ཀྱིས་བརྐུས་སོ་ཞེས་བསམས་སོ་༎  ༼༤༽ དྲུག་སྡེ་རྣམས་ལ་ཁང་ན་དུ་འཕགས་པ་དག་དྲང་སྲོང་གི་རྒྱལ་མཚན་འཛིན་པ་དེ་ལྟ་བུའི་ལོག་པར་སྤྱོད་པ་དག་སྤྱོད་པ་ཞེས་སྤྱོས་ཏེ་ཉེས་པ་དོར་བརྗོད་པ་དང་། དེ་དག་གིས་འགྲོན་པ་མང་པོ་རྣམས་རྐུན་པོས་བཅོམ་སྟེ་ངེད་ཀྱིས་ནི་མ་ཡིན་གྱི་། ངེད་ཀྱིས་ཕྱག་དར་ཁྲོད་ཀྱི་གོས་རྙེད་དོ ༼༥༽ ཞེས་སྨྲས་པ་དང་། དེ་དག་གིས་ཕྱག་དར་ཁྲོད་ཀྱི་གོས་ནི་མ་ལགས་སོ་ཞེས་སྨྲས་པ་དང་། དེ་ལན་མེད་ནས་ཅང་མི་སྨྲ་བར་འདུག་གོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་རྣམས ༼༦༽ འགྲོན་པ་མང་པོ་འཕྱ་བ་ནི་ཡུས་ཏེ་། དེ་བས་ན་དགེ་སློང་དག་གིས་འགྲོན་པ་མང་པོ་བཅོམ་པའི་གོས་མ་བཀུར་ཅིག་། དགེ་སློང་དག་གིས་འགྲོན་པ་མང་པོ་བཅོམ་པའི་གོས་ཁྱེར་ན་འདས་པ་དང་བཅས་པར་འགྱུར་རོ་༎,. . . .
0c29b69720cb4249849d930af99a46bf,གཞན་ཡང་དད་པར་གྱུར་པ་དེ་དག་གིས་འཕགས་པ་དག ༼༧༽ ཅི་བདེར་སྣོམས་ཤིག་ཅེས་སྨྲས་ན་དགེ་སློང་དག་ཐེ་ཚོམ་དུ་གྱུར་ནས་མི་ལེན་ཏོ་༎ བཅོམ་ལྡན་འདས་ཀྱིས་བཀའ་སྩལ་པ་། དེ་སྟེ་ཅི་བདེར་ཁྱེར་ཅིག་ཅེས་སྨྲས་ན་། ལོང་ལ་ཐེ་ཚོམ་དུ་མ་བྱེད་ཅིག་།,. .
5368d833dff340d0a8bbdc2b831781ba,གླེང་གཞི་ནི་རྒྱལ་པོའི་ཁབ་ན་སྟེ་།,.
87503ed772814a8cba1073c521fb5663,དགེ་སློང་དྲུག་སྡེ་དག་གིས་བསིལ་བ ༼༡༦༤བ༡༽ ཚལ་གྱི་དུར་ཁྲོད་དུ་དོང་བ་དང་། ཤི་བའི་ཡོ་བྱད་གདུགས་དང་། ཤང་དང་། གོས་དག་མང་པོ་བོར་བ་དེ་དག་གིས་མཐོང་ནས་དེའི་ནང་ནས་གཅིག་གིས་དགའ་བོ་ཉེ་དགའ་བོ་ཕྱག་དར་ཁྲོད་ཀྱི་གོས་རྙེད་ཀྱིས་བཀུར་རོ་ཞེས་སྨྲས་པ་དང་། དགའ་བོ་ལེགས་སོ་ལེགས་ཀྱིས ༼༢༽ བཀུར་རོ་ཞེས་སྨྲས་ནས་དེ་དག་གིས་བླངས་ཏེ་དོང་ངོ་༎ དུར་ཁྲོད་ཀྱི་སྲུང་མ་རིགས་ངན་དག་འོངས་ནས་དེས་བསམས་པ་། དུར་ཁྲོད་འདི་ན་ཅུང་ཟད་ཀྱང་མེད་པས་ན་ཁ་ཅིག་གིས་དུར་བརྐུས་པར་གདོན་མི་ཟའོ་སྙམ་བསམས་ནས་། ཡང་འདི་སྙམ་དུ་གང་གིས་བརྐུས་པ་དེ་བརྙོགས ༼༣༽ པས་སླར་ཡང་འོང་བར་གདོན་མི་ཟས་མངོན་པར་གབ་སྟེ་འདུག་གོ་སྙམ་དུ་བསམས་ཏེ་ནགས་སྟུག་པོའི་ནང་དུ་ཞུགས་ནས་ཉིན་གཅིག་བཞིན་དུ་སྡོད་ཅིང་འདུག་པ་དང་། དྲུག་སྡེ་དག་ཞག་བདུན་ནམ་བརྒྱད་ལོན་ཏེ་དགའ་བོ་ཉེ་དགའ་བོ་བདག་ཅག་གིས་དུར་ཁྲོད་དུ་མ་དོང་ནས་ད་རིང ༼༤༽ ཞིག་ལོན་ཏེ་ཅུང་ཟད་ཙམ་རྙེད་ཀྱང་སྲིད་ཀྱིས་ཡང་འདེང་ངོ་ཞེས་སྨྲས་པས་དེ་དག་དོང་ངོ་༎ ཇི་ཙམ་དེ་ན་གོས་དང་། གདུགས་དང་། ཤིང་དག་བོར་བ་དེ་དག་གིས་བླང་བར་བརྩམས་པ་དང་རིགས་ངན་ནགས་ཚལ་སྟུག་པོ་ན་འདུག་པ་དེས་མཐོང་ནས་བརྒྱུགས་ཏེ་འོངས་ནས་། དེས་འཕགས ༼༥༽ པ་དག་བདག་ཅག་ཕུ་ནུ་དང་། གཉེན་དང་གྲོགས་པོ་དག་རྒྱལ་པོའི་བཀའ་བཞིན་དུ་བྱེད་བ་ཡང་དུར་ཁྲོད་ཀྱི་གོས་འདིའི་ཕྱིར་ཡིན་ན་ཁྱེད་ཅག་གིས་ཅིའི་ཕྱིར་བདག་པོ་ཡོང་བའི་དུར་ཁྲོད་ཀྱི་ཤི་བའི་ཡོ་བྱད་དག་བཀུར་པར་བྱ་ཞེས་སྨྲས་པ་དང་། དེ་དག་གིས་བཞིན་བཟངས་ངེད་ཅག ༼༦༽ གིས་ནི་ཕྱག་དར་ཁྲོད་པའི་གོས་བླངས་སོ་༎ དེས་འཕགས་པ་འདི་ལ་དེ་དག་ཕྱག་དར་ཁྲོད་ཀྱི་གོས་ཡིན་ན་རབ་ཏུ་ལེགས་སོ་ཞེས་སྨྲས་པ་དང་། དེ་དག་ལན་མེད་ནས་ཅང་མི་ཟེར་བར་འདུག་གོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས ༼༧༽ བཀའ་སྩལ་པ་། དགེ་སློང་དག་རིགས་ངན་འཕྱ་བ་ནི་ཡུས་ཏེ་། དེ་བསན་དགེ་སློང་དག་བདག་པོ་ཡོད་པའི་དུར་ཁྲོད་ནས་ཕྱག་དར་ཁྲོད་ཀྱི་གོས་མ་ལེན་ཅིག་། དགེ་སློང་དག་གིས་བདག་པོ་ཡོད་པའི་དུར་ཁྲོད་ཀྱི་ཕྱག་དར་ཁྲོད་པའི་གོས་བླངས་ན་འདས་པ་ངང་བཅས་པར ༼༡༦༥ཨ༡༽ འགྱུར་རོ་༎,. . . . .
d10c44e8090647588e6cfe51ec2adfdf,གཞན་ཡང་དད་པར་གྱུར་པ་དག་གིས་དེ་ལ་འཕགས་པ་དག་ཅི་བདེ་བར་ཁྱེར་ཅིག་ཅེས་སྨྲས་པ་དང་། དགེ་སློང་དག་ཐེ་ཚོམ་དུ་གྱུར་ཏེ་མ་བླངས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དེ་སྟེ་བདེ་བར་ལོང་ཤིག་ཅེས་ཟེར་ན་བླང་བར ༼༢༽ བྱ་སྟེ་དེ་ལ་ཐེ་ཚོམ་དུ་མ་བྱེད་ཅིག་།,.
6edae752cff441bf8424d7b1d13d4294,རྐྱང་པའི་སྒོ་གཉིས་པའི་མདོའི་ཚིགས་སུ་བཅད་པ་དང་པོའོ་༎,.
def1b48b29884fcb91b373ab78fc2603,འདུལ་བ་གཞུང་དམ་པ་། བམ་པོ་བཞི་བཅུ་པ་།,.
e983a33f59a047078fec193167abc9de,མདོར་ན་།གོས་ལ་སོགས་པ་ཤིང་བལ་དང་༎ལྷ་ཁང་ནས་འཕྲོག་དེ་བཞིན་ཏེ་༎དགེ་འདུན་གྱི་ནི་ཆོས ༼༣༽ གོས་གསུམ་༎གང་ཟག་དག་ལས་བསླང་མི་བྱ་༎,.
7272cf511af34358879ed5bc6a96edba,སངས་རྒྱས་བཅོམ་ལྡན་འདས་མཉན་དུ་ཡོད་པའི་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་ཏེ་། དྲུག་སྡེ་དག་བཞོན་པ་མང་པོའི་ཤིང་རྟ་དང་ལྷན་ཅིག་ལམ་དུ་ཞུགས་ནས་ལམ་གྱི་ཕྱེད་དུ་ཕྱིན་པ་དང་། ༼༤༽ ཤིང་རྟ་གཅིག་གི་སྲོག་ཤིང་ཆག་ནས་ཚོང་པ་དེས་སྲོག་ཤིང་ཡང་བརྗེས་ནས་སྲོག་ཤིང་ཆག་པ་པོར་ཏེ་སོང་ངོ་༎ ཉེ་དགའ་བོས་ཤིང་རྟའི་སྲོག་ཤིང་དེ་བླངས་ཏེ་ལམ་པོ་ཆེའི་བཞི་མདོར་བོར་ནས་སྨྲས་པ་། དགའ་བོ་ཉེ་དགའ་བོ་འདི་ནི་བདག་ཅག་གིས་སྲོག་ཤིང་དབང་ཕྱུག་ཅེས་བྱ་བའི ༼༥༽ ལྷ་རྟེན་དུ་བཅའ་བའི་ཕྱིར་བཅུགས་སོ་ཞེས་བྱས་ཏེ་དོང་བ་ལས་ཁྱིམ་བདག་གཞན་དག་གིས་ཀྱང་དེར་སྟེགས་བུ་བརྩིགས་སོ་༎ གཞན་ཞིག་གིས་ཀྱང་དེ་ལ་གསོལ་བ་བཏབ་སྟེ་། གལ་ཏེ་བདག་གིས་དོན་འདི་དང་འདི་ལྟ་བུ་ཞིག་གྲུབ་ན་བདག་གིས་འདིར་ཁང་པ་བརྩིགས་ལ ༼༦༽ བྲམ་ཟེ་བརྒྱ་རྩ་བརྒྱད་ལ་སྟོན་པར་བྱའོ་ཞེས་སྨྲས་པ་ལས་དེ་ཡང་རྟེན་ཅིང་འདྲེལ་པར་འབྱུང་བ་དང་ལྡན་པས་དེའི་དེ་ཡང་གྲུབ་ནས་དེས་དེ་ཇི་ལྟར་དམ་བཅས་པ་ཐམས་ཅད་བསྒྲུབས་ནས་དེ་ལོག་པའི་ལྷ་ཁང་དུ་གྱུར་ཏེ་ལྷ་ཁང་པས་ཀྱང་བྱིན་གྱིས་བརླབས་སོ་༎,. . .
03ef726b9a1549d796e2035218cafa23,དེ་ནས་ཚོང་པ་འགྲོན་པ ༼༧༽ མང་པོ་དག་ཅིག་ལམ་དེར་ཞུགས་པ་དང་དེར་གོས་དང་། བལ་དང་། ཤིང་བལ་དག་མང་དུ་ཕུལ་ལོ་༎ དྲུག་སྡེ་དག་སླར་ལོག་པའི་ཚེ་ལྟ་ཁང་དེ་རབ་ཏུ་རྒྱས་པར་མཐོང་ནས་དེ་དག་གིས་སྨྲས་པ་། དགའ་བོ་ཉི་དགའ་བོ་ཤིང་རྟའི་སྲོག་ཤིང་དབང་ཕྱུག་གོས་དང་། བལ་དང་། ཤིང ༼༡༦༥བ༡༽ བལ་དག་རབ་ཏུ་མང་ཤིང་ཕུན་སུམ་ཚོགས་པ་དེ་བཀུར་རོ་ཞེས་དེ་དག་གིས་བླང་བར་བརྩམས་པ་དང་། ལྷ་ཁང་པ་དག་ལྷགས་ཏེ་། དེ་དག་གིས་འཕགས་པ་དག་ལྷ་ཁང་འདི་ནི་བདག་ཅག་གི་སྟེང་འདི་ནི་ལས་དང་བྱི་དོར་བདག་ཅག་གིས་བགྱིས་ན་ལྷའི་གོས་རྣམས་ཅིའི་ཕྱིར་ལན ༼༢༽ ཅིང་དབྲོག་། ཁྱེད་ཅག་མ་བྱིན་པར་ལེན་པ་མ་སྤངས་སམ་ཞེས་སྨྲས་པ་དང་། དེ་དག་གིས་བཀྲེན་པ་འདི་ཇི་ལྟར་ཁྱེད་ཀྱི་ལྷ་ཁང་ངེད་ཅག་གིས་ཤིང་རྟ་སྲོག་ཤིག་ཆག་པ་ཞིག་རྟེན་ཐབས་སུ་བཙུགས་ཏེ་བཞག་གོ་༎ ཞེས་སྨྲས་སོ་༎ ལྷ་ཁང་པ་དེས་ཀུ་ཚེ་བཏོན་པ་དང་།,. . . .
dc17029dd5004735af5a787e040fcca5,དེ་ནས་ཉེ་དགའ ༼༣༽ བོ་བྲོས་ནས་དེ་རྡོག་པ་གཅིག་བརྒྱབ་ནས་བསྐྱེལ་བར་བྱས་སོ་༎,.
033e0d6c31274feb87f0debb5cf26da4,དེ་ནས་དེ་སྙེམས་ཤིང་དྲེགས་པ་རྣམས་སྤ་གོང་ནས་འཕགས་པ་ཁྱེད་དམ་གཞན་གྱིས་བྱས་བར་གྱུར་ནས་ཡང་བདག་ཅག་ནི་འདི་ལ་རྟེན་ཅིང་འཚོ་བ་ཡང་འདི་ལ་བལྟས་ན་ཅིའི་ཕྱིར་ཁྱེད་ཀྱིས་འཕགས་པའི་ཆོས་མ་ཡིན་པ་བྱེད ༼༤༽ ཅེས་སྨྲས་པ་དང་། དེ་དག་མ་སྤོབས་ཏེ་ཅང་མི་ཟེར་བར་འདུག་གོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་ལོག་པར་ལྟ་བའི་ལྷ་ཁང་ན་གནས་པ་དག་འཕྱ་བ་ནི་ཡུས་ཏེ་། དེ་ལྟ ༼༥༽ བས་ན་དགེ་སློང་དག་གིས་ལྷ་ཁང་བདག་པོ་ཡོད་པའི་གོས་ལ་སོགས་པ་བླང་པར་མི་བྱའོ་༎ དགེ་སློང་དག་གིས་ལྷ་ཁང་བདག་པོ་ཡོད་པའི་གོས་ལ་སོགས་པ་བླངས་ན་འདས་པ་དང་བཅས་པར་འགྱུར་རོ་༎ ལོག་པའི་ལྷ་ཁང་པ་དད་པ་གཞན་ཞིག་གིས་ཅི་བདེར་སྤྱོད་ཅིག་ཅེས ༼༦༽ སྨྲས་པ་དང་། དགེ་སློང་དེ་དག་ཐེ་ཚོམ་སྐྱེས་ཏེ་མ་བླངས་ནས་། བཅོམ་ལྡན་འདས་ཀྱིས་བཀའ་སྩལ་པ་། གལ་ཏེ་ཅི་བདེར་བྱས་པ་ནི་བླང་བར་བྱ་སྟེ་། དེ་ལ་ཐེ་ཚོམ་དུ་མ་བྱེད་ཅིག་།,. . . .
835a2cf0edbf4ace8c1e3941187137c5,གླེང་གཞི་ནི་མཉན་དུ་ཡོད་པ་ན་སྟེ་།,.
3400d9028244472b806c8c7bcdfc8afa,བཅོམ་ལྡན་འདས་ཀྱིས་ནད་པ་ལ་སྐུལ་ཅིག་ཅེས་གསུངས ༼༧༽ པ་དང་། ཇི་ཙམ་ཞིག་ན་དགེ་སློང་ཞིག་ན་བར་གྱུར་པ་དེའི་ནད་གཡོག་གིས་ཚེ་དང་ལྡན་པ་དགེ་འདུན་ལ་ཅུང་ཟད་ཅིག་ཕུལ་ཅིག་ཅེས་སྨྲས་པ་དང་། དེས་ཀྱང་བདག་ལ་ཅུང་ཟད་ཙམ་ཡང་མེད་མོད་ཀྱི་ཆོས་གོས་གསུམ་དབུལ་ལོ་ཞེས་སྨྲས་པ་དང་། དེ་ཅང་མི་ཟེར་བར་འདུག་གོ་༎ དེ་ཆོས་གོས ༼༡༦༦ཨ༡༽ གསུམ་ཕུལ་ནས་དེ་དག་གིས་བཙོངས་ཏེ་བགོས་སོ་༎ དགེ་སློང་དེ་ཕྱིར་སོས་ཏེ་ལངས་ནས་ཆོས་གོས་གསུམ་གྱིས་ཕོངས་པར་གྱུར་ཏེ་། དེ་ལྟར་གྱུར་པ་བཅོམ་ལྡན་འདས་ལ་དགེ་སློང་དག་གིས་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ ༼༢༽ སློང་དག་གིས་དགེ་སློང་ལ་དགེ་འདུན་གྱི་ཕྱིར་ཆོས་གོས་གསུམ་མ་བསླང་ཤིག་བསླངས་ན་འདས་པ་དང་བཅས་པར་འགྱུར་རོ་༎ དགེ་འདུན་གྱིས་ཀྱང་མ་བླང་ཤིག་། དེ་སྟེ་བླངས་ན་ཡང་མ་འགེད་ཅིག་། བགོས་ན་འདས་པ་དང་བཅས་པར་འགྱུར་རོ་༎,. . . .
3460f34a54c746b0831e94c5aaf979a3,རྐྱང་པའི་སྒོ་གཉིས ༼༣༽ པའི་མདོའི་ཚིགས་སུ་བཅད་པ་གཉིས་སོ་༎,.
75745c8d654d4485ae1a2380205d5719,མདོར་ན་།གཉི་ག་ལ་ཡང་གནང་བ་དང་༎རྣམ་པ་ཐ་དད་རྗེས་སུ་གནང་༎སུམ་ཆ་དང་ཡང་དགེ་ཚུལ་དང་༎དགེ་སློབ་མ་དང་དགེ་ཚུལ་མ་༎,.
931b28520f4c464e83d13461f3869441,སངས་རྒྱས་བཅོམ་ལྡན་འདས་འདས་མཉན་དུ་ཡོད་པ་ན་ཛེ་ཏའི་ཚལ་མགོན་མེད ༼༤༽ ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ དགེ་སློང་དྲུག་བཅུ་ཞིག་ལྗོངས་རྒྱུ་བ་སྤྱོད་ཅིང་རི་བྲགས་ཀྱི་གྲོང་ཞིག་ཏུ་ཕྱིན་ནས་དེ་ན་ཁྱིམ་བདག་དད་པ་ཞིག་གནས་པས་དེས་དེ་དག་དེའི་ཁྱིམ་དུ་བཤོས་ལ་སྤྱན་དྲངས་ནས་དེས་དགེ་སློང་རེ་རེ་ཞིང་རས་ཡུག་རེ་རེ་དབུལ་ལོ་སྙམ་དུ་བསམས ༼༥༽ སོ་༎ དེ་དག་ཟན་ཟ་བ་ལ་ཞུགས་པ་དང་། དགེ་སློང་མ་དྲུག་བཅུ་ཞིག་ཀྱང་ལྗོངས་རྒྱུ་བ་སྤྱོད་ཅིང་རི་བྲགས་ཀྱི་གྲོང་དེར་ཕྱིན་པ་དང་། བསོད་སྙོམས་སློང་བ་ལ་ཞུགས་སོ་༎ གཞན་ཞིག་གིས་ཁྱིམ་བདག་འདིའི་ཁྱིམ་ན་དགེ་སློང་དག་བཤོས་གསོལ་གྱིས་དེར་བཞུད་ཅིག་ཅེས ༼༦༽ སྨྲས་པ་དང་། དེ་དག་དེར་དོང་སྟེ་དེ་དག་གིས་ཀྱང་ཟན་ཟོས་པ་དང་།,. . . .
d39939c2497749cfa6eb3108dffa2c00,དེ་ནས་ཁྱིམ་བདག་དེས་རས་ཡུག་དྲུག་བཅུ་ཞིག་རྒན་རིམས་ཀྱི་མདུན་དུ་བཞག་གོ་༎ དགེ་སློང་དག་ཇི་ལྟ་བུར་བགོ་བ་མི་ཤེས་ནས་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང ༼༧༽ བཅོམ་ལྡན་འདས་ཀྱིས་བཀའ་སྩལ་པ་། དགེ་འདུན་སྡེ་གཉིས་ཀྱིས་འཐོབ་པ་ཡིན་གྱིས་། དགེ་འདུན་སྡེ་གཉིས་སུ་གོས་ཤིག་།,. .
c7e5f781c5024874b744c60978813bcb,གླེང་གཞི་ནི་མཉན་དུ་ཡོད་པན་སྟེ་།,.
9ff340dfdc8c46f6ae463bb11d481245,མཉན་དུ་ཡོད་པན་ཁྱིམ་བདག་གཞན་ཅིག་གིས་གཙུག་ལག་ཁང་ཞིག་བརྩིགས་ཏེ་། དེས་དེའི་ཞལ ༼༡༦༦བ༡༽ བསྲོས་ཏེ་། དགེ་འདུན་སྡེ་གཉིས་བཤོས་གསོལ་ནས་རྙེད་པ་ཡང་མང་དུ་ཕུལ་ཏེ་དགེ་སློང་དག་གིས་བགོས་པ་དང་། དགེ་སློང་དག་ངེད་ཅག་ལ་ནི་ཆོས་གོས་གསུམ་དགོས་ཀྱིས་། དགེ་ཚུལ་ཕ་དག་གི་སྟོད་གཡོགས་དང་མཐང་གོས་སུ་ཟད་ན་། ཇི་ལྟར་བདག་ཅག་དང ༼༢༽ མཉམ་པར་བགོ་ཞེས་འཕྱའོ་༎ དེ་ལྟར་གྱུར་བ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དང་དགེ་སློང་མ་ནི་སྐལ་བ་མཉམ་པར་བགོས་ཤིག་། དགེ་ཚུལ་ཕ་དང་། དགེ་ཚུལ་མ་དང་། དགེ་སློབ་མ་དག་ལ ༼༣༽ ནི་སུམ་ཆ་ཅིག་བྱིན་ཅིག་། བཅོམ་ལྡན་འདས་ཀྱིས་དགེ་ཚུལ་ཕ་དག་ལ་སུམ་ཆ་ཅིག་བྱིན་ཅིག་ཅེས་བཀའ་སྩལ་པ་དང་། ཇི་ཙམ་ཞིག་ན་དགེ་ཚུལ་ཕ་གཞན་ཞིག་ལོ་ཉི་ཤུ་ཡང་ཚང་ཞིང་བསྙེན་པར་རྫོགས་པར་ཡང་འདོད་ན་དེ་ལ་དགེ་སློང་གིས་ཚེ་དང་ལྡན་པ་ལོ་ཉི་ཤུ་ཚང་ན་ཅིའི་ཕྱིར ༼༤༽ བསྙེན་པར་རྫོགས་པར་མི་བྱེད་ཅེས་སྨྲས་པ་དང་། དེས་ཀྱང་བཅོམ་ལྡན་འདས་ཀྱིས་ནི་བདག་ཅག་གི་རྙེད་པ་འདི་ལྟ་བུར་བཅས་ན་སྟོད་གཡོགས་དང་མཐང་གོས་སུ་མི་ལྡང་ན་ཆོས་གོས་གསུམ་ལྟ་ཅི་སྨོས་། ཇི་ལྟར་བསྙེན་པར་རྫོགས་པར་བྱ་ཞེས་སྨྲས་སོ་༎ དེ་ལྟར་གྱུར་པ་དགེ ༼༥༽ སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་ཚུལ་ཕ་བསྙེན་པར་རྫོགས་པར་འདོད་པ་དང་། དགེ་སློབ་མ་ལ་སུམ་གཉིས་བྱིན་ཅིག་། དགེ་ཚུལ་ཕ་དང་དགེ་ཚུལ་མ་གཞན་ནི་སྐལ་པ་སུམ་ཆར་ཟད་དོ་༎,. . .
6fba86da0c784565b49e2cf3c310554b,རྐྱང་བའི་སྒོ་གཉིས་ཀྱི ༼༦༽ མདོའི་ཚིགས་སུ་བཅད་པ་གསུམ་པའོ་༎,.
356910b86d564116984e0d615d4287f5,མདོར་ན་།ཀོས་ལན་དྲུག་བཅུ་དང་༎བརྒྱ་ཕྲག་ཕྱེད་དང་བཅུ་གསུམ་དང་༎སྒྲ་ཅན་ཟིན་དང་དཔལ་སྦེད་དང་༎གཙུག་ལག་ཁང་དང་མཆོད་རྟེན་དེ་བཞིན་ཏེ་༎གདུགས་དང་བྲིས་པ་དེ་བཞིན་སྦྱར་༎ཟན་ལ་མགྲོན་དུ་བོས ༼༧༽ པའོ་༎,.
55536162bbad40e0b675269c25a1ed7f,སངས་རྒྱས་བཅོམ་ལྡན་འདས་ཀོ་ས་ལར་ལྗོངས་རྒྱུ་ཞིང་སྤྱོད་པ་ན་རི་བྲགས་ཀྱི་གྲོང་གཞན་ཞིག་ཏུ་བྱོན་ནས་རི་བྲགས་ཀྱི་གྲོང་དེ་ན་ཁྱིམ་བདག་ཅིག་གནས་པས་བཅོམ་ལྡན་འདས་ཉན་ཐོས་ཀྱི་དགེ་འདུན་དུ་བཅས་པར་ཁྱིམ་དུ་བཤོས་ལ་སྤྱན་དྲངས་སོ་༎ དགེ་སློང་མ་དྲུག་བཅུ ༼༡༦༧ཨ༡༽ ཞིག་ལྗོངས་རྒྱུ་བ་སྤྱོད་པ་ན་རི་བྲགས་ཀྱི་གྲོང་དེར་ཕྱིན་ནས་དེ་དག་ཀྱང་དེར་ཟན་ཟོས་པ་དང་། བཅོམ་ལྡན་འདས་འཁོར་བརྒྱ་ཕྲག་ཕྱེད་དང་བཅུ་གསུམ་དང་ལྷན་ཅིག་ཏུ་བཤོས་གསོལ་ནས་། ཁྱིམ་བདག་དེས་རས་ཡུག་བརྒྱ་ཕྲག་ཕྱེད་དང་བཅུ་གསུམ་ཞིག་རྒན ༼༢༽ རིམས་ཀྱི་མདུན་དུ་བཞག་གོ་༎ དགེ་སློག་དག་གིས་ཇི་ལྟར་བགོ་བ་མི་ཤེས་ནས་དགེ་སློང་མ་དག་གིས་དེ་ལ་གཞན་བྱར་ཅི་ཡོད་༎ སྔོན་ཡང་དགེ་འདུན་སྡེ་གཉིས་བཤོས་གསོལ་བ་ལས་བདག་ཅག་གིས་རྙེད་པའི་ཕྱེད་ཐོབ་ན་ད་ཡང་བདག་ཅག་ལ་རྙེད་པའི་ཕྱེད་བྱིན་ཅིག་ཅེས་སྨྲས ༼༣༽ སོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། གང་དུ་དགེ་སློང་མ་མང་ལ་དགེ་སློང་ཕ་ཉུང་ན་དེར་རྙེད་པ་དགེ་འདུན་གཉི་གར་བགོས་ཤིག་། གང་ན་དགེ་སློང་ཕ་མང་ལ་དགེ་སློང་མ་ཉུང་ན་དེར་མགོ་གྲངས ༼༤༽ བཞིན་དུ་བགོས་ཤིག་།,. . . . .
4161df9d915d45b68d97d0af6dbfedc5,གླེང་གཞི་ནི་མཉན་དུ་ཡོད་པན་སྟེ་།,.
6d3136efe78b4479b2a3c487d32cd21f,ཁྱིམ་བདག་ཅིག་གིས་སངས་རྒྱས་ལ་སོགས་པ་དགེ་སློང་གི་དགེ་འདུན་དག་བཤོས་ལ་སྤྱན་དྲངས་སོ་༎ དགེ་སློང་གི་དགེ་འདུན་དག་ནི་དོང་། བཅོམ་ལྡན་འདས་ནི་གཙུག་ལག་ཁང་ན་བཞུགས་ཏེ་བཤོས་ཚུར ༼༥༽ མ་ནོས་སོ་༎ རྣམ་པ་ལྔའི་ཕྱིར་སངས་རྒྱས་བཅོམ་ལྡན་འདས་གཙུག་ལག་ཁང་ན་བཞུགས་ཤིང་བཤོས་མནོས་ཏེ་གསོལ་ལོ་༎ ལྔ་གང་ཞེ་ན་། ལྷ་རྣམས་ལ་ཆོས་འཆད་པར་བཞེད་པ་ཡིན་། ནད་པ་དག་གཟིགས་པར་བཞེད་པ་ཡིན་། མལ་སྟན་དག་གཟིགས་པར ༼༦༽ བཞེད་པ་ཡིན་། ནང་དུ་ཡང་དག་འཇོག་ལ་འཇུག་པར་བཞེད་པ་ཡིན་། ཉན་ཐོས་རྣམས་ཀྱི་འདུལ་བ་ལ་བསླབ་པའི་གནས་འཆའ་བར་བཞེད་པ་ཡིན་ནོ་༎ དོན་འདི་ནི་བཅོམ་ལྡན་འདས་ཀྱིས་ཉན་ཐོས་རྣམས་ཀྱི་འདུལ་བ་ལ་བསླབ་པའི་གནས་བཅའ་བར་བཞེད་པའི་ཕྱིར་གཙུག ༼༧༽ ལག་ཁང་ན་བཞུགས་ཤིང་བཤོས་མནོས་ཏེ་གསོལ་ལོ་༎ ཁྱིམ་བདག་དེ་རྒན་བདག་ལ་མངོན་པར་དད་ནས་དེར་རྒན་རིམས་སུ་མར་དང་། མར་ལས་བཙོས་པའི་བཅའ་བ་རྣམས་བྲིམས་། བར་མ་དག་ལ་ནི་འབྲུ་མར་དང་འབྲུ་མར་ལས་བཙོས་པའི་བཅའ་བདག་བྲིམས་། ༼༡༦༧བ༡༽ གཞོན་ནུ་ལ་ནི་འབྲུ་མར་གྱི་ཚིགས་མ་དག་བྲིམས་སོ་༎ དེའི་ཚེན་ཚེ་དང་ལྡན་པ་སྒྲ་ཅན་ཟིན་བཅོམ་ལྡན་འདས་ཀྱི་བཤོས་མནོས་ཏེ་། དེས་བཅོམ་ལྡན་འདས་ཀྱི་བཤོས་མནོས་ནས་འོངས་པ་དང་། བཅོམ་ལྡན་འདས་ཀྱིས་སྒྲ་ཅན་ཟིན་ལ་དགེ་སློང་གི་དགེ་འདུན་བསོད ༼༢༽ བའི་ཟས་ཀྱིས་ཚིམ་པར་བྱས་སམ་ཞེས་སྨྲས་པ་དང་། དེས་གསོལ་པ་། བཙུན་པ་རྒན་པའི་རྣམས་ཚིམ་མོ་༎ སྒྲ་ཅན་ཟིན་ཁྱོད་ཅིའི་ཕྱིར་རིད་ཅིང་ཉམ་ཆུང་ཞིང་དེ་སྐད་ཟེར་བ་སྨྲོས་ཤིག་།,. . . . . . . .
ba3f55b4445842a99894598d842fd5a9,དེས་ཚིགས་སུ་བཅད་དེ་སྨྲས་པ་།,.
3f48bddba35f4c20ac398f8952dd75b5,འབྲུ་མར་གྱིས་ནི་མཐུར་འགྱུར་ཏེ་༎མར ༼༣༽ གྱིས་ཀྱང་ནི་མདངས་སུ་འགྱུར་༎འབྲུ་མར་ཚིགས་ཀྱི་ཚོད་མས་ནི་༎མདངས་མ་མཆིས་ན་སྟོབས་ལྟ་ཞིག་༎,.
069df701db394c8c810c41850dce3596,བཅོམ་ལྡན་འདས་ཀྱིས་བཀའ་སྩལ་པ་། སྒྲ་ཅན་ཟིན་ཅི་ཡིན་པ་དེ་སྨྲོས་ཤིག་། དེས་དེ་ལྟར་གྱུར་པ་བཅོམ་ལྡན་འདས་ལ་ཞིབ་མོར་གསོལ་ཏོ་༎ བཅོམ ༼༤༽ ལྡན་འདས་ཀྱིས་སྒྲ་ཅན་ཟིན་ལ་དེ་ན་གནས་བརྟན་སུ་ཞིག་འདུག་ཅེས་བཀའ་སྩལ་པ་དང་། བཅོམ་ལྡན་འདས་མཁན་པོ་མཆིས་སོ་༎ སྒྲ་ཅན་ཟིན་ལ་དགེ་སློང་ཤཱ་རིའི་བུས་ནི་འོག་མ་དག་མ་བརྟགས་པས་ན་ངན་དུ་ཟོས་པ་ཡིན་ནོ་༎ དེ་ལྟ་བུ་བྱུང་བའི་ཕྱིར་བཅོམ་ལྡན ༼༥༽ འདས་ཀྱིས་དགེ་སློང་གི་དགེ་འདུན་དག་བསྡུས་ནས་། དགེ་སློང་གི་དགེ་འདུན་གྱི་མདུན་དུ་གདན་བཏིང་བ་ལ་བཞུགས་ཏེ་། ཉན་ཐོས་རྣམས་ཀྱི་འདུལ་བ་ལ་བསླབ་པའི་གནས་བཅའ་བའི་ཕྱིར་དགེ་སློང་དང་དགེ་འདུན་གྱི་གནས་བརྟན་དགེ་སློང་གིས་མཚུངས་པར་སྤྱད་པའི ༼༦༽ ཆོས་ངས་བཅའ་སྟེ་། དགེ་འདུན་གྱི་གནས་བརྟན་དགེ་སློང་གིས་ཟན་འབྲིམ་པའི་ཚེ་སྙོམས་པར་བྲིམས་ཤིག་ཅེས་བསྒོ་ཤིག་དེས་ཚོད་མ་སྣ་རེ་རེ་ལ་འང་སྨྲས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ལན་ཚྭའམ་དང་པོར་གང་བྲིམས་པ་དེའི་ཚེ་སྨྲོས་ཤིག་། ༼༧༽ ཐམས་ཅད་ལ་ནི་མ་ཡིན་ནོ་༎ དགེ་འདུན་གྱི་གནས་བརྟན་དགེ་སློང་གིས་ཇི་ལྟ་བུར་མཚུངས་པར་སྤྱད་པའི་ཆོས་བཞིན་མ་བྱས་ན་འདས་པ་དང་བཅས་པར་འགྱུར་རོ་༎ ཚེ་དང་ལྡན་པ་ཤཱ་རིའི་བུས་བཅོམ་ལྡན་འདས་ཀྱིས་བདག་གིས་ཟན་ཟོས་པ་སྨད་དོ་ཞེས་ཐོས་ནས་། དེས ༼༡༦༨ཨ༡༽ བདག་གིས་ཟན་ཟོས་པ་སྟོན་པས་སྨད་ན་འདི་ལྟར་འདུག་པའི་མི་རིགས་སོ་ཞེས་བསམས་ནས་དེས་སྐྱུགས་ཏེ་བཏང་ངོ་༎ དགེ་སློང་དག་ཐེ་ཚོམ་སྐྱེས་ནས་ཐེ་ཚོམ་ཐམས་ཅད་གཅོད་པ་སངས་རྒྱས་བཅོམ་ལྡན་འདས་ལ་ཞུས་པ་། བཙུན་པ་བཅོམ་ལྡན ༼༢༽ འདས་ཀྱིས་ཚེ་དང་ལྡན་པ་ཤཱ་རིའི་བུ་ལ་ཟན་ཟོས་པ་སྨད་པ་དང་། དེས་སླར་སྐྱུགས་པ་ལ་གཟིགས་སུ་གསོལ་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་འདི་འབའ་ཞིག་མ་ཡིན་གྱི་སྡོན་འདས་པའི་དུས་ན་ཡང་ངས་དེ་ལ་ཟན་ཟོས་བསྨད་པ་དང་། དེའི་ཕྱིར ༼༣༽ སྐྱུགས་སོ་༎ དགེ་སློང་དག་ཉོན་ཅིག་། སྔོན་བྱུང་བ་ནི་གྲོང་ཁྱེར་གཞན་ཞིག་ན་མང་པོ་འཆད་པའི་བྲམ་ཟེ་ཞིག་གནས་ཏེ་། དེ་བྲམ་ཟེའི་བུ་དང་ལྷན་ཅིག་ཏུ་ལྗོངས་རྒྱུ་ཞིང་སྤྱོད་པ་ན་རི་བྲགས་ཀྱི་གྲོང་ཞིག་ཏུ་ཕྱིན་ནས་དེ་རྫིང་ཞིག་གི་འགྲམ་དུ་བྲམ་ཟེའི་བུ་དེར་བཞག་ནས་ཅུང ༼༤༽ ཟད་ཅིག་སྡོད་། ང་གྲོང་དུ་ཕྱེ་ལ་སོགས་པ་བསླངས་ཏེ་སླར་འོང་ངོ་༎ དེ་དེ་ན་འདུག་པ་དང་། ཁྱི་ཤ་ཅན་ཞིག་རྫིང་དུ་ཆུ་གྲོག་འཐུང་དུ་འོངས་སོ་༎ དེ་ལ་བྲམ་ཟེའི་བུས་ཀྱེ་སྐྱེས་བུ་བདག་ཀྱང་ཆུ་གྲོག་ཅིག་གསོལ་ཅིག་ཅེས་སྨྲས་སོ་༎ དེས་ཀྱང་ལོ་མ་ལ་སྣོད་དྲུ་བས་ཤིག་ཅེས་སྨྲས ༼༥༽ པ་དང་། དེས་སྣོད་དྲུབས་སོ་༎ དེས་དེ་ལ་ཁྱིའི་བགས་པ་ལས་བྱས་པའི་སྐྱེའུའི་ནང་ནས་བྱུང་བའི་ཕྱེ་བྱིན་ནོ་༎ དེ་སྣུམ་པ་དང་བྲམ་ཟེའི་བུས་ཕྱེ་འདི་སྣུམ་ན་མི་ཞིག་ཅེས་དྲིས་པ་དང་། འདི་ནི་པགས་པ་ལས་སྒྱེའུ་བྱས་བའི་མཐུ་སྟེ་། དེས་སྐྱེའུ་དག་ཅི་ལས་བྱས་པ་ཞིབ་མོར་བྱས་ན་། ༼༦༽ བྲམ་ཟེའི་བུ་དེས་མགོའོ་༎ བྲམ་ཟེ་དེ་སླར་འོངས་ནས་དེས་བྲམ་ཟེའི་བུ་ཁྱོད་སོང་ལ་ཆུ་གྲོག་རྒྱུ་སློངས་ཤིག་ཅེས་སྨྲས་པ་དང་། དེས་ཆུ་གྲོག་འཚལ་ལགས་སོ་ཞེས་སྨྲས་སོ་༎ སུས་བྱིན་མི་ཕ་བིས་བྱིན་ནོ་༎ དེས་པ་བི་ནི་ཁྱི་ཤ་ཅན་ཏེ་། དེས་ཁྱོད་ལ་ཕྱེ་བྱིན་ན་དེ་ཁྱོད་ཀྱིས་སྡིག ༼༧༽ པར་གྱུར་ཏོ་ཞེས་སྨྲས་ནས་། དེས་དེ་ལ་རབ་ཏུ་སྨད་པ་དང་། དེས་ཟོས་བ་སླར་སྐྱུགས་སོ་༎ དགེ་སློང་དག་མི་ཤེས་སམ་། གང་མང་པོ་འཆད་བའི་བྲམ་ཟེ་དེ་ནི་ད་ལྟར་གྱི་ང་ཉིད་ཡིན་ནོ་༎ དེའི་ཚ་དེའི་དུས་ན་བྲམ་ཟེའི་བུ་དེ་ནི་ད་ལྟར་གྱི་དགེ་སློང་ཤཱ་རིའི་བུ་སྟེ་། དེའི་ཚེ་ན ༼༡༦༨བ༡༽ ཡང་ངས་ཟས་ཟོས་པ་ལ་རབ་ཏུ་སྨད་ནས་དེས་སྐྱུགས་སོ་༎ ད་འདིར་ཡང་ངས་ཟོས་པ་ལ་རབ་ཏུ་སྨད་ནས་འདིར་ཡང་སྐྱུགས་པར་གྱུར་ཏོ་༎,. . . . . . . . . . . . . . . . . . .
a9b2e7cba07044289c6f6f49b9defe2d,གླེང་གཞི་ནི་རྒྱལ་པོའི་ཁབ་ན་སྟེ་།,.
1c1a6607a455446f9b1bc31e26babe76,དེའི་ཚེ་ན་རྒྱལ་པོའི་ཁབ་ཀྱི་གྲོང་ཁྱེར་ན་ཁྱིམ་བདག་མེ་སྐྱེས་ཀྱི་སྲིང་མོའི་ཁྱོ་གཅེར་བུ་པའི་དགེ ༼༢༽ བསྙེན་དཔལ་སྦེད་ཅེས་བྱ་བ་ཞིག་འདུག་སྟེ་། ཁྱིམ་བདག་མེ་སྐྱེས་དད་པ་དེས་འདི་སྙམ་དུ་དཔལ་སྦེད་འདི་དགེ་འདུན་དག་ལ་ཡོན་འབུལ་དུ་བསྐུལ་ལོ་སྙམ་བསམས་ནས་། དེས་དེ་ལ་དཔལ་སྦེད་དགེ་འདུན་དག་ལ་མཆོད་པ་དང་། ཡོན་ཕུལ་ཅིག་དང་ཁྱོད་ཀྱི་བསོད་ནམས་སུ ༼༣༽ འགྱུར་རོ་ཞེས་སྨྲས་སོ་༎ དཔལ་སྦེད་ཀྱིས་སྨྲས་པ་། ངས་ཀྱང་དགེ་འདུན་དག་ལ་མཆོད་ཅིང་ཡོན་དབུལ་བར་བྱ་། ཁྱོད་ཀྱིས་ཀྱང་གང་པོ་ལ་སོགས་ཏེ་རབ་ཏུ་བྱུང་བའི་དགེ་འདུན་དག་ལ་མཆོད་ཅིང་བཤོས་གསོལ་ཅིག་། མེ་སྐྱེས་ཀྱིས་འདི་སྙམ་དུ་བསམས་པ་། དེ་སྟེ་ཁས ༼༤༽ མ་བླངས་ན་དཔལ་སྦེད་ཀྱིས་ཀྱང་དགེ་འདུན་ལ་མཆོད་པའི་བར་ཆད་དུ་འགྱུར་ན་། སེམས་ཅན་ཐམས་ཅད་ལ་སྦྱིན་པ་ལྟ་ཉེས་པ་མེད་ཀྱིས་གཅེར་བུ་པའི་དགེ་འདུན་དག་ཟས་བྱིན་ཏེ་བདག་གིས་དེས་དགེ་འདུན་ལ་མཆོད་ཅིང་ཡོན་འབུལ་བའི་བར་ཆད་མི་བྱའོ་སྙམ་དུ་བསམས་ནས་། ༼༥༽ དེས་ཟས་སྦྱིན་ནོ་ཞེས་ཁས་བླངས་ནས་དཔལ་སྦེད་ཀྱིས་འདི་སྙམ་དུ་བདག་གིས་དང་པོར་སངས་རྒྱས་ལ་སོགས་ཏེ་དགེ་སློང་གི་དགེ་འདུན་དག་སྔར་བཤོས་གསོལ་ན་ནི་མེ་སྐྱེས་ཀྱིས་ཕྱིས་ཟན་མི་སྦྱིན་གྱིས་གང་པོ་ལ་སོགས་ཏེ་རབ་ཏུ་བྱུང་བའི་དགེ་འདུན་དག་བཤོས་སྔར་གསོལ་པ ༼༦༽ དང་། ངས་ཕྱིས་ཟས་སྦྱིན་ནོ་སྙམ་བསམས་ནས་། མེ་སྐྱེས་ལ་འདི་སྐད་ཅེས་སྨྲས་སོ་༎ མེ་སྐྱེས་ཁྱོད་ཀྱིས་དང་པོ་ཟན་བྱིན་ཅིག་དང་། ངས་ཀྱང་ཕྱིས་དགེ་སྦྱོང་གཽ་ཏ་མ་དང་ཉན་ཐོས་ཀྱི་དགེ་འདུན་དག་ལ་ཟན་སྦྱིན་ནོ་༎ དེས་ཀྱང་ཁས་བླངས་ནས,. . . .
689a568293b642b4973ce1e7998c7146,དེ་ནས་ཁྱིམ་བདག ༼༧༽ མེ་སྐྱེས་ཀྱིས་གང་པོ་དག་གང་ན་འདུག་བ་དེར་ཕྱིན་ནས་གང་པོ་དང་ལྷན་ཅིག་རབ་ཏུ་དགའ་ཞིང་མགུ་བའི་གཏམ་སྣ་ཚོགས་དག་བྱས་ནས་ཕྱོགས་གཅིག་ཏུ་འདུག་གོ་༎ ཕྱོགས་གཅིག་ཏུ་འདུག་ནས་ཁྱིམ་བདག་མེ་སྐྱེས་ཀྱིས་གང་པོ་ལ་འདི་སྐད་ཅེས་སྨྲས་སོ་༎ གང་པོ ༼༡༦༩ཨ༡༽ ཁྱོད་སང་བདག་གི་ཁྱིམ་དུ་གཅེར་བུ་པ་མང་པོ་དང་། དགེ་འདུན་དང་ལྷན་ཅིག་ཏུ་བཤོས་གསོལ་གྱིས་ཁས་ལོང་ཤིག་། གང་པོས་བསམས་པ་། ཁྱིམ་བདག་འདི་ནི་གོར་མ་ཆག་པར་དགེ་སྦྱོང་གཽ་ཏ་མ་ལ་སུན་པར་གྱུར་ནས་བདག་ཅག་ལ་རབ་ཏུ ༼༢༽ དད་པར་གྱུར་ཏེ་དེ་ནི་བདག་ཅག་གི་རྙེད་པ་རབ་ཏུ་རྙེད་པ་སྟེ་། གང་པོ་བདག་ཅག་གི་དགེ་འདུན་གྱི་རིགས་ལ་རབ་ཏུ་དད་པར་གྱུར་ཏོ་སྙམ་ནས་དེས་ཁས་བླངས་སོ་༎,. . .
1b523bebb0c94cf2bf595149c6e356e3,དེ་ནས་ཁྱིམ་བདག་མེ་སྐྱེས་དེ་དག་སྤྱན་དྲངས་ནས་སོང་ངོ་༎,.
a0566805bb3d45a6a6f39435b10d00f3,དེ་ནས་ཁྱིམ་བདག་མེ་སྐྱེས་ཀྱིས་དེའི་ནུབ་མོ ༼༣༽ རབ་ཏུ་བསོད་པའི་བཅའ་བ་དང་བཟའ་བའི་ཁ་ཟས་དག་སྦྱར་ནས་། ནང་པར་སྔར་ལངས་ཏེ་ལངས་ནས་སྟན་བཏིང་། རིལ་པ་དག་ཆུས་བཀང་སྟེ་བཞག་ནས་གང་པོ་དག་ལ་སྤྱན་འདྲེན་པའི་དུས་གསོལ་པ་། ཀྱེ་གང་པོ་བཤོས་རྣམས་བཤམས་ཀྱིས་དུས་མཁྱེན་པར་མཛོད ༼༤༽ ཅིག་། དེ་དག་དོང་བ་དང་། དཔལ་སྦེད་ཀྱིས་དེའི་གནས་སུ་འོངས་ཏེ་སྨྲས་པ་། འཕགས་པ་གང་པོ་དགེ་སྦྱོང་གཽ་ཏ་མ་ནི་ཁྱིམ་བདག་གི་ཁྱིམ་དུ་བཞུད་དེ་དེ་ནང་དུ་བཞུད་ཀར་སྒོའི་ཐེམ་པ་ལ་ཞབས་བཞག་ནས་འཛུམ་པ་སྟོན་ཏེ་།,.
38202bdeada34dbd89e02eddea94b891,དེ་ནས་ཉན་ཐོས་ཀུན་དགའ་བོ་ཞེས་བྱ་བས་སྡོད ༼༥༽ གཡོགས་ཕྱོགས་གཅིག་ཏུ་གཟར་། པུས་མོ་གཡས་པའི་ལྷང་སལ་བཙུགས་ཏེ་ཐལ་མོ་སྦྱར་ནས་དེ་བཞིན་གཤེགས་པ་དང་དེ་བཞིན་གཤེགས་པའི་ཉན་ཐོས་དག་ནི་རྒྱུ་མ་མཆིས་རྐྱེན་མ་མཆིས་པར་འཛུམ་པ་མི་མཛད་ན་། བཙུན་པ་ཅིའི་རྒྱུ་ཅིའི་རྐྱེན་གྱིས་འཛུམ་པ་མཛད ༼༦༽ ཅེས་ཞུས་པ་དང་། དེས་ཀྱང་ཀུན་དགའ་བོ་དེ་དེ་བཞིན་ནོ་༎ དེ་དེ་བཞིན་ཏེ་། ཀུན་དགའ་བོ་དེ་བཞིན་གཤེགས་པ་ངང་དེ་བཞིན་གཤེགས་པའི་ཉན་ཐོས་དག་ནི་རྒྱུ་མེད་རྐྱེན་མེད་པར་འཛུམ་པ་སྟོན་པར་མི་མཛད་དེ་། དེ་ཇི་ལྟ་བུར་དགོངས་པ་བཞིན་ལུང་བསྟན་ཏོ་ཞེས་སྨྲས ༼༧༽ ནས་། དེ་ལ་སྐྱེ་བོ་མང་པོ་དག་ཀྱང་རབ་ཏུ་དད་པར་གྱུར་གྱིས་ཁྱོད་ཀྱིས་ཀྱང་ཁྱིམ་བདག་མེ་སྐྱེས་ཀྱི་ཁྱིམ་དུ་འགྲོ་བའི་ཚེ་དེ་ལྟར་བྱ་བའི་རིགས་སོ་༎ འོན་ཀྱང་སྐྱེ་བོ་མང་པོ་དག་རབ་ཏུ་དད་པར་འགྱུར་རོ་༎ དེས་ཁས་བླངས་སོ་༎,. . . .
78ec166e1741404783e3212fca008947,དེ་ནས་གང་པོ་གཅེར་བུ་པ་མང་པོས་བསྐོར་ནས ༼༡༦༩བ༡༽ ཁྱིམ་བདག་མེ་སྐྱེས་ཀྱི་ཁྱིམ་དུ་ཕྱིན་པ་དང་། ཁྱིམ་བདག་མེ་སྐྱེས་ཀྱི་སྒོའི་ཐེམ་པ་ལ་རྐང་པ་བཞག་སྟེ་རྟ་གད་དུ་བ་གད་པ་དང་། དེའི་ནང་ནས་གཅེར་བུ་པ་གཅིག་ཅིག་གིས་རྐང་པ་ལ་བཏུད་དེ་བཅོམ་ལྡན་འདས་སྐྱེས་བུ་དམ་པ་ཁྱོད་ལྟ་བུ་རྒྱུ་མེད་རྐྱེན་མེད་པར་འཛུམ་པ་མི་མཛད་དོ་ཞེས་དྲིས ༼༢༽ པ་དང་། ཀྱེ་ཆུ་བོ་དྲེགས་བྲལ་གྱི་འགྲམ་ན་སྤྲེའ་ཕོ་ཞིག་གིས་སྤྲེའུ་མོ་ཞིག་མཐོང་ནས་དེ་ལ་སེམས་རབ་ཏུ་ཆགས་ཏེ་སྤྲེའུ་མོ་དེ་ལ་རྒལ་ལོ་སྙམ་ནས་བརྒྱུགས་པ་དང་གྲེད་དེ་ཤིང་གི་རྩེ་མོ་ནས་རྡེག་འཆོས་ནས་དུས་འདས་སོ་༎ དེའི་ཚེང་འདི་སྙམ་དུ་སེམས་ཏེ་། སེམས་ཅན་འདི་ནི་འདོད ༼༣༽ པའི་རྒྱུས་སྡུག་བསྔལ་བ་ཆེར་གྱུར་ཏོ་སྙམ་མོ་༎ དེ་སྐད་དུ་ཁ་ནས་བྱུང་མ་ཐག་ཏུ་ཁྱིམ་བདག་མེ་སྐྱེས་ཀྱིས་ཐོས་ནས་དེས་བསམས་པ་། བུ་ཟན་མོའི་བུ་གང་པོ་ནི་ཁབ་འཆོང་པ་སླར་ཁབ་རྡུང་པའི་ཁྱིམ་དུ་ཁབ་འཚོང་བར་སེམས་པ་བཞིན་ཏེ་། ཇི་ནས་འདི་ལ་ཀྱ་ལ་ཀ་ཞིག་བྱའོ་སྙམ་ནས ༼༤༽ དེ་དག་དབྱུག་གུ་ཅན་མང་པོ་ཐམས་ཅད་བདེ་བར་འདུག་པ་དང་། ཁྱིམ་བདག་དེས་གཙང་ཞིང་བསོད་པའི་བཅའ་བ་དང་བཟའ་བས་ཕོར་པ་བཀང་ནས་སྟེང་དུ་ཚོད་མ་བླུགས་ཏེ་བྱིན་ནོ་༎ གང་པོ་གཅིག་པོ་ལ་ནི་ཕོར་པའི་ཞབས་སུ་ཚོད་མ་བླུགས་ནས་སྟེང་དུ་འབྲས་ཆན་གྱིས་གཡོགས་ཏེ་བྱིན ༼༥༽ ནོ་༎ གཅེར་བུ་པ་ཕལ་དག་ཟ་ཞིང་འདུག་པ་དང་གང་པོས་བསམས་པ་། གོར་མ་ཆག་པར་དེས་ནི་ང་ལ་སྟོན་པར་དམིགས་ཏེ་། དེས་ཚོད་མ་ཞིམ་པོ་དང་ཁ་ཟས་བཟང་པོ་སྦྱིན་པར་བསམས་སོ་སྙམ་ནས་ཇི་ཙམ་ཚོད་མ་བྲིམས་ཟིན་པ་དང་། དེས་བསམས་པ་། དེ་ནི་བྲེལ་བས ༼༦༽ བརྗོད་ཀྱིས་བདག་གིས་བསྐུལ་ལོ་སྙམ་ནས་དེས་བོས་ནས་ཁྱིམ་བདག་ང་ལ་ནི་འབྲས་ཆན་འབའ་ཞིག་འོངས་ཀྱིས་ཚོད་མ་ནི་མེད་དོ་ཞེས་སྨྲས་པ་དང་། དེས་སླར་ཚིགས་སུ་བཅད་དེ་སྨྲས་པ་།,. . . . .
3d4d25a77e0241639c167b58f189ed31,མི་མཐོང་བ་ནི་མཐོག་བར་བྱེད་༎མཐོང་བར་བྱ་བ་མི་མཐོང་སྟེ་༎དྲེགས་བྲལ་འགྲམ ༼༧༽ གྱི་སྤྲེའུ་མཐོང་ལ་༎ཕོར་བུའི་ནང་གི་ཚོད་མ་མིན་༎,.
4fbdf9298c784279bed82efb9483597a,གང་པོ་ཡང་དེའི་གདོང་བལྟས་པ་དང་། དེས་ཕོར་བུའི་ཞབས་ན་ཚོད་མ་འདུག་པ་བསྟན་ཏེ་། གང་པོ་ཁྱོད་ཀྱིས་ཆུ་བོ་དྲེགས་བྲལ་གྱི་འགྲམ་ན་སྤྲེའུ་འདུག་པ་ནི་མཐོང་། ཕོར་བུའི་ནང་ན་ཚོད་མ་འདུག་པ་ནི་མ་མཐོང་ངོ་ཞེས་སྨྲས ༼༡༧༠ཨ༡༽ པ་དང་། དེས་བསམས་པ་། འདིས་བདག་སྐྱེངས་པར་བྱས་ཀྱིས་ཅི་ནས་ཀྱང་འཇིག་རྟེན་འདི་ནས་ཕ་རོལ་གཉི་གར་ཕན་པར་མི་འགྱུར་བ་དེ་ལྟར་སྦྱིན་པའི་ཡོན་ཏན་བརྗོད་ངོ་སྙམ་དུ་བསམས་པ་དང་མེ་སྐྱེས་ཀྱིས་དེ་སྐྱེངས་པར་ཤེས་ནས་སྦྱིན་པའི་ཡོན་ཏན་བརྗོད་པའི ༼༢༽ ཚེ་དིའི་མདུན་དུ་མ་འདུག་གོ་༎ དེས་ཟན་ཟོས་ནས་སྦྱིན་པའི་ཡོན་ཏན་བཀླགས་པ་། སྦྱིན་བདག་གིས་ནི་སྦྱིན་པའི་དུས་། དགེ་སྦྱོང་གཞན་ནི་ཟ་པའི་དུས་། ལྷག་མ་གཞན་ལ་འོང་བའི་དུས་། བསོད་ནམས་མི་དགེ་ཡོད་མ་ཡིན་། སྒོ་བ་ཞིག་འདུག་པ་དེས་སྦྱིན་པའི་ཡོན་ཏན ༼༣༽ བརྗོད་བ་ལ་ཉན་ཉན་ཏེ་ཐོས་ནས་ཁྲོས་པ་འདི་འདྲ་བའི་སྡིག་ཅན་ཟས་ཟོས་ལ་བསྲུང་ཡང་མི་ནུས་ཏེ་། འདི་འདྲ་བའི་སྦྱིན་པའི་ཡོན་ཏན་ལྟ་ག་ལ་སྲིད་ཀྱིས་བུ་ཟན་མོའི་བུ་འདི་ལ་ཀྱལ་ཀ་ཞིག་བྱའོ་སྙམ་ནས་དེས་འབྲས་ཁུ་བུམ་པ་གང་སྒོ་དྲུང་དུ་ཕོའོ་༎ སྒོ་གཏན་གྱི་གདང་ཕྱེད་ཙམ་དྲངས ༼༤༽ ཏེ་བཞག་བ་ངང་གཅེར་བུ་པ་དེ་ཕྱིར་བྱུང་བ་དང་འབྲས་ཁུ་ལས་གྲེད་དེ་ཀླད་པ་སྒོ་གཏན་ལ་ཕོག་ནས་ཁྲག་བྱུང་ངོ་༎,. . .
ab27e109f3b94052b0fb6c81dbccda9f,དེ་ནས་སྒོ་བ་དེས་མཐོང་སྟེ་། ཚིགས་སུ་བཅད་དེ་སྨྲས་པ་།,.
333942f4500e4ae5b6ea3f8b63e338ae,སྒོ་གཏན་ཕྱུང་པའི་དུས་ལ་བབ་༎འབྲས་ཁུ་ཕོ་བའི་དུས་བབ་པས་༎མགོ་བོ་སྣད་པའི་དུས་ཡིན་གྱིས་༎༼༥༽ དགེ་དང་མི་དགེའི་དུས་མེད་དོ་༎,.
43b42abb2e5d4772a78c79d12dffb178,དེ་ཀླད་པ་ལ་ཁྲག་ཟག་བཞིན་དུ་ཁྱིམ་བདག་དཔལ་སྦེད་གང་ན་བ་དེར་སོང་སྟེ་དྲུང་དུ་ཕྱིན་པ་དང་། དཔལ་སྦེད་ཀྱིས་མཐོང་ནས་བཙུན་པ་གང་པོ་ཅི་ཉེས་ཞེས་དྲིས་པ་དང་། དེས་སྨྲས་པ་། མེ་སྐྱེས་ཀྱིས་འདི་འདྲ་བར་གནོད་པ་བྱས་སོ་༎  ༼༦༽ དཔལ་སྦེད་ཀྱིས་སྤྲས་པ་དང་། ཁྱོད་ནི་གསོན་པོར་ཐར་གྱིས་སྡོད་ཅིག་དང་། ཅི་ནས་འདི་ལྟར་དགེ་སྦྱོང་གཽ་ཏ་མ་ཉན་ཐོས་ཀྱི་དགེ་འདུན་དང་བཅས་པར་ཁོ་བོའི་ཁྱིམ་ནས་གསོན་བཞིན་དུ་ཕྱིར་མི་འབྱུང་བར་བྱས་མི་དགར་མ་བྱེད་ཅིག་། དཔལ་སྦེད་ཀྱིས་བསམས་པ་། འདིའི་དགྲ ༼༧༽ ལ་ལན་གླན་གྱིས་སྤྱན་འདྲེན་དུ་འགྲོའོ་༎ དེ་སྟེ་དགེ་སྦྱོང་གཽ་ཏ་མ་དེ་ཐམས་ཅད་མཁྱེན་པ་ཡིན་ན་ནི་མགྲོན་དུ་བོས་ཀྱང་ཁས་ལེན་དུ་མི་བཏུབ་བོ་༎ དེ་སྟེ་ཐམས་ཅད་མཁྱེན་པ་མ་ཡིན་ན་ནི་ཁས་ལེན་ཏོ་སྙམ་དུ་བསམས་ནས་། བཅོམ་ལྡན་འདས་ག་ལ་བ་དེར་སོང་སྟེ་ཕྱིན་པ ༼༡༧༠བ༡༽ དང་། བཅོམ་ལྡན་འདས་དང་ལྷན་ཅིག་ཏུ་དགའ་པའི་གཏམ་སྣ་ཚོགས་བྱས་ནས་ཕྱོགས་གཅིག་ཏུ་འདུག་གོ་༎ ཕྱོགས་གཅིག་ཏུ་འདུག་ནས་ཁྱིམ་བདག་དཔལ་སྦེད་ཀྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ་༎ ཀྱེ་གཽ་ཏ་མ་སང་བདག་གི་ཁྱིམ་དུ་དེག་སློང་གི ༼༢༽ དགེ་འདུན་དང་ལྷན་ཅིག་བཤོས་ལ་གཤེགས་པར་ཞལ་གྱིས་བཞེས་ཤིག་ཅེས་སྤྱན་དྲངས་པ་དང་། བཅོམ་ལྡན་འདས་ཀྱིས་དགོངས་པ་། གང་གིས་ང་ལས་བདེན་པ་མཐོང་བར་འགྱུར་བ་དེ་འདི་ལྟར་བྱེད་དོ་༎ དེ་སྟེ་ངས་ཁས་མ་བླངས་ན་ནི་བདེན་པའི་བར་ཆད་དག་ཏུ་འགྱུར་ཏེ་། ༼༣༽ ཇི་ནས་ཁས་བླང་ངོ་སྙམ་ནས་གཤེགས་པར་ཞལ་གྱིས་བཞེས་སོ་༎ དཔལ་སྦེད་ཀྱིས་བསམས་པ་། འདི་ནི་ཐམས་ཅད་མཁྱེན་པ་མ་ཡིན་ཏེ་། དེ་སྟེ་ཐམས་ཅད་མཁྱེན་པ་ཡིན་ན་ནི་འདི་ལྟར་ཁས་མི་ལེན་པའི་རིགས་ན་། ཇི་ནས་འདི་ཐམས་ཅད་མཁྱེན་དུ་མི་འགྱུར་བར་དགྲའི་ལན ༼༤༽ གླན་ནོ་སྙམ་ནས,. . . . . . . .
beec3293ee1a45f19c8ee1617bd04568,དེ་ནས་དེ་བྱིམ་དུ་སོང་སྟེ་། དེའི་ཁྱིམ་གྱི་སྒོ་ཀར་དོང་ཆེན་པོ་བརྐོས་ནས་ནང་དུ་ཤིང་ཀ་དི་དའི་མེ་མདག་དུད་པ་མེད་པས་བཀང་ནས་དེའི་སྟེང་དུ་རྩྭས་གཡོགས་ནས་སས་བཀབ་སྟེ་བཞག་གོ་༎ དུག་རྣོན་པོས་བཟའ་བ་དང་བཏུང་བ་སྦྱར་ཏོ་༎,. .
219c9792bc1f4440afb22cb079684931,དེ་ནས་མེ་སྐྱེས་ཀྱི ༼༥༽ སྲིད་མོས་དཔལ་སྦེད་ལ་ཇོ་བོ་ཅི་ཞིག་མཛད་ཅེས་དྲིས་པ་དང་། དེས་སྨྲས་པ་། དགྲ་གསད་པར་བྱའོ་༎ ཇོ་བོ་ལ་དགྲ་སུ་མཆིས་། དགེ་སྦྱོང་གཽ་ཏ་མའོ་༎ ཇི་སྟེ་ཇོ་བོ་ཁྱོད་ཀྱི་དགྲ་བཅོམ་ལྡན་འདས་ཡིན་ན་མཛའ་བོ་སུ་ཞིག་མཆིས་ཀྱིས་ཇོ་བོ་འདི་ལྟ་བུ་འཕགས་པས་ཆོས ༼༦༽ མ་ཡིན་པའི་ལས་བྱ་བར་མི་རིགས་ཕར་སོམས་ཤིག་ཅེས་སྨྲས་པ་དང་།,. . .
5c17130af1844641ab545998892ba8a9,དེ་ནས་དཔལ་སྦེད་ཀྱིས་བསམས་པ་། འདི་ཡང་མེ་སྐྱེས་ཀྱི་གཉེན་དུ་འོང་སྟེ་དགེ་སྦྱོང་གཽ་ཏ་མ་ལ་དད་པས་ན་གསད་ཤོར་བར་འགྱུར་རོ་སྙམ་ནས་དེས་མོ་མཛོད་ཀྱི་ནང་དུ་བཅུག་སྟེ་སྒོ་ལྕགས་བཅུག་ནས ༼༧༽ བཞག་གོ་༎ གང་པོ་ལ་སོགས་པ་གཅེར་བུ་པ་ཐམས་ཅད་བོས་ནས་ངས་དགྲ་བསད་པ་ལ་ལྟར་ཤོག་ཤིག་། དགེ་སྦྱོང་གཽ་ཏ་མ་གསད་པའི་ཕྱིར་སྒོར་དོད་ཆེན་པོ་བརྐོས་ནས་ནང་དུ་སེང་ལྡེང་གི་མེ་མ་དག་གིས་བཀང་སྟེ་བཞག་། ཁ་ཟས་དང་སྐོམ་གྱི་ནང་དུའང་དུག་རྣོན་པོས ༼༡༧༡ཨ༡༽ བཀང་ངོ་༎ དེ་དག་ཡིད་རབ་ཏུ་དགའ་ནས་མྱུར་ཞིང་རིངས་སུ་དོང་སྟེ་ཡང་ཐོག་གི་སྟེང་དུ་འཛེགས་ཏེ་འཁོད་ནས་དེང་བདག་ཅག་བདེ་བར་འཁོད་དོ་༎ དགེ་སྦྱོང་གཽ་ཏ་མ་མེའི་དོང་གི་ནང་དུ་ཇི་ལྟར་ཚིག་པ་དང་། དུག་རྣོན་པོས་རབ་ཏུ་ཞེན་པ་དང་། ཡན ༼༢༽ མན་དུས་ལ་ཇི་ལྟར་འགྱེལ་བ་དག་བལྟའོ་༎ དཔལ་སྦེད་ཀྱིས་གདན་བཏིང་ནས་བཅོམ་ལྡན་འདས་སྤྱན་འདྲེན་པས་དུས་གསོལ་ཏེ་། གཽ་ཏ་མ་བཤོས་ཀྱང་སྦྱར་ལགས་ཀྱིས་། ཀྱེ་གཽ་ཏ་མ་དུས་ལ་བབ་བར་དགོངས་ཤིག་།,. . . . .
11cb52492f534146aa7c9134a35945d7,དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་དགའ ༼༣༽ བོ་ལ་བཀའ་སྩལ་པ་། ཀུན་དགའ་བོ་ཁྱོད་སོང་ལ་དགེ་སློག་དག་ལ་འདི་སྐད་དུ་དཔལ་སྦེད་ཀྱི་ཁྱིམ་དུ་དེ་བཞིན་གཤེགས་པ་མ་གཤེགས་པར་དགེ་སློང་སུ་ཡང་སྔར་མ་འདོང་ཤིག་། བཙུན་པ་དེ་བཞིན་དུ་བགྱིའོ་ཞེས་ཚེ་དང་ལྡན་པ་ཀུན་དགའ་བོས་བཅོམ་ལྡན་འདས་ལས་མཉན་ཏེ་། དགེ ༼༤༽ སློང་དག་ལ་ཚེ་དང་ལྡན་པ་དག་བཅོམ་ལྡན་འདས་ཀྱིས་དཔལ་སྦེད་ཀྱི་ཁྱིམ་དུ་དེ་བཞིན་གཤེགས་པ་མ་གཤེགས་པར་སྔར་དགེ་སློང་སུ་ཡང་མ་འདོང་ཤིག་ཅེས་བཀའ་སྩལ་ཏོ་ཞེས་བསྒོའོ་༎,.
7902ac9d6f9e41d480e9f391435afe77,དེ་ནས་བཅོམ་ལྡན་འདས་སྔ་དྲོའི་དུས་ན་ཤ་མ་ཐབས་མན་བས་། ལྷུང་བཟེད་དང་། ཆོས་གོས་བསྣམས ༼༥༽ ཏེ་། དགེ་སློང་མང་པོས་བསྐོར་ནས་དགེ་སློང་གི་དགེ་འདུན་གྱིས་མདུན་དུ་བྱས་ཏེ་དཔལ་སྦེད་ཀྱི་ཁྱིམ་གང་ན་བ་དེ་ལོགས་སུ་གཤེགས་སོ་༎,.
1404c8f5afaa440fa6211409b485687f,དེ་ནས་འོད་མའི་ཚལ་ན་གནས་པའི་ལྷ་བྲན་རྣམས་སྡུག་བསྔལ་ཞིང་ཡིད་མི་དགའ་བས་གཟིར་ཏེ་། མྱུར་ཞིང་རིངས་པར་བཅོམ་ལྡན་འདས་གང་ན ༼༦༽ བ་དེར་སོང་སྟེ་ཕྱིན་པ་དང་། བཅོམ་ལྡན་འདས་ཀྱི་ཞབས་ལ་གཏུགས་ཏེ་སྙིང་རྗེའི་ཚིག་གིས་འདི་སྐད་དུ་བཅོམ་ལྡན་འདས་དཔལ་སྦེད་ཀྱི་ཁྱིམ་དུ་གཤེགས་པའི་མི་རིགས་སོ་ཞེས་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ལྷ་དེ་ན་གནོད་པ་ཅི་ཞིག་ཡོད་། བཅོམ ༼༧༽ ལྡན་འདས་དཔལ་སྦེད་ནི་བཅོམ་ལྡན་འདས་ལམ་རུང་བར་བགྱི་བའི་སླད་དུ་བཤམས་སོ་ཞེས་སྨྲས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ལྷ་དེ་བཞིན་གཤེགས་པ་ནི་གནོད་པ་ཐམས་ཅད་དང་བྲལ་ན་དེས་ངལ་གནོད་པ་ཅི་ཞིག་བྱར་ཡོད་། ལྷ་བྲན་གྱིས་གསོལ་བ་། ༼༡༧༡བ༡༽ བཅོམ་ལྡན་འདས་དེས་བཅོམ་ལྡན་འདས་དགྲོངས་པའི་སླད་དུ་དོང་ཆེན་པོའི་ནང་དུ་སེང་ལྡེང་གི་མེ་མ་དག་གིས་བཀང་ངོ་ཞེས་སྨྲས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ལྷ་གང་འདོད་ཆགས་ཀྱི་མེ་དང་། ཞེ་སྡང་གི་མེ་དང་། གཏི་མུག་གི་མེ་དག་ཀྱང་ཡེ་ཤེས་ཀྱི ༼༢༽ ཆུས་བཏབ་ན་ཞི་བར་འགྱུར་། མེའི་ནང་ན་ཐ་མ་དེས་ཅི་ཞིག་བྱར་ཡོད་ཀྱིས་མྱ་ངན་མ་བྱེད་པར་འདུག་ཤིག་། ལྷ་བྲན་གྱིས་གསོལ་པ་། དེ་གཅིག་པུ་མ་ལགས་ཀྱི་གཞན་དག་གིས་ཀྱང་བཅོམ་ལྡན་འདས་དགྲོངས་པའི་སླད་དུ་བྱ་བ་སྦྱར་ཏེ་། དུག་རྣོན་པོ་མི་བཟད་པས་ཁ་ཟས ༼༣༽ དང་བཏུང་བའི་ནང་དུ་སྦྱར་ཏོ་ཞེས་སྨྲས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ལྷ་དུག་གི་གཉེན་པོ་ཡེ་ཤེས་ཀྱིས་འདོད་ཆགས་ཀྱི་དུག་དང་། ཞེ་སྡང་གི་དུག་དང་། གཏི་མུག་གི་དུག་ཀྱང་རབ་ཏུ་བཏང་། རབ་ཏུ་སྐྱུགས་། རབ་ཏུ་བོར་ན་དུག་གི་ནང་ན་ཐ་མ་དེས ༼༤༽ བྱར་ཅི་ཞིག་ཡོད་། བདག་སླར་ལོག་ལ་བདག་གི་ལས་ལ་ནན་ཏན་བྱོས་ཤིག་།,.
a360add085dd47499b6c557fc2747982,དེ་ནས་བཅོམ་ལྡན་འདས་རྒྱལ་པོའི་ཁབ་ཏུ་བྱོན་པ་དང་། རྒྱལ་པོའི་ཁབ་ན་གནས་པའི་ལྷ་དག་གིས་སྔ་མ་བཞིན་དུ་གསོལ་པ་དང་། ལྷ་དེ་དག་ལ་བཅོམ་ལྡན་འདས་ཀྱིས་ལྷ་སྔ་མ་བཞིན་དུ་བསྒོ་སྟེ ༼༥༽ སླར་བཀྱེའོ་༎,.
ecb68fd1ee7a434fa2b0dbe3c2d28857,དེ་ནས་དཔལ་སྦེད་ཀྱི་ཁང་པའི་སྒོར་བྱོན་པ་དང་དཔལ་སྦེད་ཀྱི་ཁྱིམ་གྱི་ལྷས་སྔ་མ་བཞིན་དུ་གསོལ་པ་དང་། བཅོམ་ལྡན་འདས་ཀྱིས་ལྷ་དེ་དག་ཀྱང་ལྷ་སྔ་མ་བཞིན་དུ་བསྒོ་སྟེ་སླར་བཀྱེའོ་༎,.
72b5cb7081c942e997f220addb475b32,དེ་ནས་དཔལ་སྦེད་ཀྱི་ཆུང་མས་བསམས་པ་། ད་ནི་བཅོམ་ལྡན་འདས ༼༦༽ སྒོ་དང་པོར་ཕྱིན་ཅིང་ད་ཙམ་ནི་དོང་གི་སྟེང་དུ་ཞབས་གཞོག་གོ་༎ ད་ཙམ་ནི་དོང་གི་ཁ་རྩྭས་གཡོགས་པའི་སྟེང་ནས་ལྷུང་སྟེ་ད་ཙམ་ནི་བཅོམ་ལྡན་འདས་མེའི་ནང་དུ་ལྷུང་པས་དུད་པས་ཀྱང་འཚལ་། མཆི་མ་ཡང་བྱུང་། མེ་ལྕེས་ཆོས་གོས་ཚིག་པའི་དུད་པའང་བྱུང་ངོ་སྙམ་ནས་མི ༼༧༽ དགའ་བ་དེས་ཁང་པའི་ནང་དུ་བཅུག་པས་ཡིད་མི་དགའ་བ་སྐྱེས་ནས་མིག་མཆི་མས་གང་ཞིང་ངོ་འཛུམ་གནགས་ནས་བརྟབས་མི་དགེ་བ་ལ་རྟོག་སྟེ་དུ་ཞིང་འདུག་གོ་༎,. .
e914487062d14ac5b6ca5b01df894cbc,དེ་ནས་བཅོམ་ལྡན་འདས་སེམས་ཅན་ཐམས་ཅད་ལ་ཕན་པ་ལ་རབ་ཏུ་འཇུག་པའི་ཡིད་ཀྱིས་སྒོ་བར་མར ༼༡༧༢ཨ༡༽ བྱོན་ནས་མེའི་དོང་གི་སྟེང་དུ་ཞབས་བཞག་པ་དང་།,.
724bfce86fe546eaa736267c7e58d7ad,དེ་ནས་མེའི་དོང་གི་སྟེང་དུ་ཞབས་བཞག་མ་ཐག་ཏུ་དེ་ཐམས་ཅད་ཀྱང་མཚེའུ་པད་མོ་ཅན་དུ་གྱུར་ཏེ་། ཨུད་པ་ལ་དང་། པད་མོ་དང་། ཀུ་མུ་ད་དང་། བུངḍཨ་རī་ཀ་དག་གིས་ནི་ཁེབས་བྱ་ངང་པ་དང་། ཀཱར་ངḍཨ་དང་། ༼༢༽ དུར་པ་ལ་སོགས་པ་ཆུ་ན་སྤྱོད་པའི་བྱ་རྣམས་ཀྱིས་བརྒྱན་ཏེ་། བྱེད་དག་ཀྱང་སྐད་སྣ་ཚོགས་འབྱིན་པ་ནི་ཇི་ལྟར་ལྷའི་རྫིང་མན་ད་ཀ་བཞིན་ནོ་༎ ནམ་མཁའ་ལ་གནས་པའི་ལྷ་དག་གིས་ཀྱང་ལྷའི་མེ་ཏོག་ཀུ་མུ་ད་དང་། ལྷའི་མེ་ཏོག་ཁ་དོག་དང་ལྡན་པས་སྟེང་ནས་གཏོར་ཏོ་༎  ༼༣༽,. . .
95c6a9af9a9d4d1fb979e04d967e5d18,དེ་ནས་བཅོམ་ལྡན་འདས་པད་མའི་སྙིང་པོའི་སྟེང་དག་ཏུ་ཞབས་བཞག་སྟེ་དཔལ་སྦེད་ཀྱི་ཁྱིམ་དུ་བྱོན་པ་དང་། ཁྱིམ་བདག་དཔལ་སྦེད་ངོ་མཚར་ཆེ་བའི་མིག་གིས་བགྲད་དེ་བལྟས་ནས་། བཙུན་པ་གང་པོ་བཅོམ་ལྡན་འདས་ཀྱི་རྫུ་འཕྲུལ་དང་ཆོ་འཕྲུལ་ལ་ལྟོས་ཤིག་ཅེས་སྨྲས ༼༤༽ པ་དང་། གང་པོ་མི་དགའ་བའི་བཞིན་དུ་བསྒྱུར་ནས་། ཁྱིམ་བདག་དགེ་སྦྱོང་གཽ་ཏ་མ་ལ་དད་དམ་དེའི་སྒྱུ་མ་ལ་དད་དམ་ཞེས་སྨྲས་པ་དང་། དཔལ་སྦེད་ཀྱིས་སྨྲས་པ་། བཙུན་པ་གང་པོ་དེ་ལྟར་འདི་ལྟ་བུས་བསྒྲུབ་དུ་རུང་ན་ནི་ཁྱོད་ཀྱང་ཐམས་ཅད་མཁྱེན་པ་ན་སྒྱུ་མ་དེ་ལྟ་བུ་བྱོས ༼༥༽ ལ་སྟོན་ཅིག་། དེ་ལྟ་བུས་ད་དང་ངའི་མཛའ་བོ་དང་ཕུ་ནུ་དག་ཀྱང་བསྒྲུབ་པར་གྱིས་ཤིག་། གང་པོས་བས་མས་པ་དགོས་པ་མ་གྲུབ་པར་གྱུར་ཏེ་། སླར་འགྲོའོ་སྙམ་ནས་དེས་དེ་ལ་སྤྱོས་ཏེ་ཁང་པའི་སྟེང་ནས་བབས་ཏེ་སྐྱེངས་ནས་བཅོམ་ལྡན་འདས་ལ་མངོན་དུ་འབྱུང་བར་མ ༼༦༽ ནུས་ཏེ་།,.
a9efd74e71b344af968af19a3bdf960d,དེ་ནས་འགྲོས་དལ་ཞིང་བགས་ཀྱིས་སོང་ནས་གདོང་ཡངས་ལ་བལྟས་ཏེ་དཔལ་སྦེད་ཀྱི་ཁྱིམ་ནས་བྱུང་སྟེ་བྲོས་ཏེ་སོང་ངོ་༎,.
3f409ee678c8400d9dab44f5794d9d78,དེ་ནས་ཁྱིམ་བདག་དཔལ་སྦེད་ཁྱིམ་བདག་མེ་སྐྱེས་ཀྱི་སྲིད་མོ་གང་ན་བ་དེར་སོང་སྟེ་ཕྱིན་ནས་། སྒོ་ལྕགས་ཕྱེ་སྟེ་བཟང་མོ་ཚུར་ཤོག་། དེ ༼༧༽ བཞིན་གཤེགས་པའི་ཞབས་ལ་ཕྱག་འཚོལ་ཅིག་ཅེས་སྨྲས་པ་དང་། དེས་བསམས་པ་། འདི་བདག་ལ་སླུ་བར་བྱེད་དོ་སྙམ་ནས་སྙིང་རྗེ་བའི་ཚིག་གིས་དལ་ནས་སྨྲས་པ་། སྡིག་པའི་གྲོགས་པོས་བསླུས་ཏེ་བསང་ན་བདག་ལ་བག་མ་དུ་ཅི་ཞིག་ཡོད་ཅེས་སྨྲས་པ་དང་། དེས ༼༡༧༢བ༡༽ བཟང་མོ་བདེན་པར་ཟེར་ཏེ་བག་མ་པ་ནི་མ་ཡིན་གྱིས་། བཅོམ་ལྡན་འདས་དགྲོངས་པར་མ་ནུས་པས་། ད་བཅོམ་ལྡན་འདས་ལ་མངོན་དུ་འབྱུང་བར་མི་ནུས་ཀྱིས་། ད་ཁྲིད་ལ་སོང་ཤིག་ཅེས་སྨྲས་པ་དང་།,.
eb8a128f6f634d69b799318abc9be4d2,དེ་ནས་དཔལ་སྦེད་ཀྱི་ཆུང་མ་དེ་དགའ་བ་སྐྱེས་ནས་མགུ་བའི་ཡིད ༼༢༽ ཀྱིས་དཔལ་སྦེད་ཁྲིད་དེ་བཅོམ་ལྡན་འདས་གང་ན་བ་དེར་སོང་ནས་ཕྱིན་པ་དང་། བཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་། བཅོམ་ལྡན་འདས་ལ་འདི་སྐད་ཅེས་གསོལ་ཏོ་༎ བཙུན་པ་བཟོད་པར་མཛོད་ཅིག་། ཁྱིམ་བདག་འདི་མི་དགེ་བའི་གྲོགས་པོས་བསླུས ༼༣༽ པས་ན་བཅོམ་ལྡན་འདས་ལ་མི་དགེ་བའི་རྣམ་པ་འདི་ལྟ་བུ་དག་བགྱིས་སོ་ཞེས་སྨྲས་པ་དང་།,. .
b453c39552ae43a8948a0088d1817d58,དེ་ནས་བཅོམ་ལྡན་འདས་ཀྱིས་གླང་པོ་ཆེའི་སྣ་འདྲ་བའི་ཕྱག་བརྐྱང་ནས་གསུངས་པ་། ཁྱིམ་བདག་ལོངས་ཤིག་དང་བཟོད་དོ་༎ དེ་བཞིན་གཤེགས་པ་ལ་ནི་མཛའ་བ་དག་དགྲར་བྱེ ༼༤༽ བྲག་མི་འབྱེད་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་མཛའ་བ་དང་། དགྲར་བྱེ་བྲག་མི་འབྱེད་། ཙན་དན་དང་སྟེའུར་མཚུངས་སོ་ཞེས་གསུངས་པ་དང་།,. .
14206af97abf487382582fb14edf8281,དེ་ནས་ཁྱིམ་བདག་དཔལ་སྦེད་དེ་བཞིན་གཤེགས་པ་ལ་རབ་ཏུ་དགའ་བ ༼༥༽ སྐྱེས་ནས་། མོས་པའི་ཡིད་ཀྱིས་བཅོམ་ལྡན་འདས་ལ་ཅུང་ཟད་ཅིག་གཞེས་ཤིག་། བདག་གིས་བཤོས་ད་གདོད་སྦྱར་རོ་ཞེས་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཁྱིམ་བདག་དེ་བཞིན་གཤེགས་པ་ལ་སྤྱན་འདྲེན་པས་དུས་གསོལ་ཏེ་། གཽ་ཏ་མ ༼༦༽ བཤོས་དག་ཀྱང་སྦྱར་ལགས་ཀྱིས་། ཀྱེ་གོ་ཏ་མ་དུས་མཁྱེན་པར་མཛོད་ཅིག་ཅེས་ཟེར་ན་ད་ཡང་ཅིའི་ཕྱིར་ན་འདི་སྐད་དུ་སྨྲ་། དེས་གསོལ་པ་། བཙུན་པ་བདག་ནི་མི་དགེ་བའི་གྲོགས་པོ་ལ་ལྟ་བར་གྱུར་པའི་བློས་ལོག་པར་ལྟ་བ་གསུམ་དུ་འགྲོ་བའི་སྡིག་པས་དེ་ལ་གཞོལ་ཏེ ༼༧༽ ཀུན་ལ་སྡུག་པར་འགྲོ་བ་གཉིས་ཀྱང་བགགས་ནས་བཅོམ་ལྡན་འདས་ལ་གནོད་པར་བྱ་བའི་ཕྱིར་ཞུགས་སོ་ཞེས་སྨྲས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཁྱིམ་བདག་དེ་བཞིན་གཤེགས་པ་ནི་གནོད་པ་ཐམས་ཅད་དང་བྲལ་ན་ཅིའི་ཕྱིར་ང་ལ་གནོད་པར་འགྱུར ༼༡༧༣ཨ༡༽ བཙུན་པ་བདག་གིས་དུག་རྣོན་པོས་ཞལ་ཟས་དང་། སྐྱེ་མས་ཀྱི་ནང་དུ་སྦྱར་གྱིས་དེ་དག་ཕོལ་གདོད་སྦྱར་རོ་ཞེས་སྨྲས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཁྱིམ་བདག་གང་འདོད་ཆགས་ཀྱི་དུག་དང་། ཞེ་སྡང་གི་དུག་དང་། གཏི་མུག་གི་དུག་ཀྱང ༼༢༽ རབ་ཏུ་སྐྱུགས་ཤིང་བོར་ན་དུག་ངན་པ་འདི་ལྟ་བུ་ཅི་ཞིག་བྱར་ཡོད་ཀྱིས་གང་སྦྱར་བ་དེ་ཁྱེར་ཏེ་ཤོག་ཤིག་།,.
507811936d9546a583c2fe229115dace,དེ་ནས་བཅོམ་ལྡན་འདས་དགེ་སློང་གི་དགེ་འདུན་གྱི་མདུན་དུ་གདན་བཏིང་བ་ལ་བཞུགས་ཏེ་། བཞུགས་ནས་། ཚེ་དང་ལྡན་པ་ཀུན་དགའ་བོ་ལ་བཀའ་སྩལ་པ་། ཀུན་དགའ་བོ ༼༣༽ སོང་ལ་དགེ་སློང་དག་ལ་འདི་སྐད་དུ་ནམ་རྒན་རིམས་སུ་འབྱོར་ཚོགས་སོ་ཞེས་སྐད་མ་ཕྱུང་གི་བར་དུ་སུ་ཡང་ཟན་མ་ཟ་ཞིག་པར་སྒོ་ཤིག་།,.
62773702899f4b5f86fde7d6f9d67c30,དེ་ནས་ཚེ་དང་ལྡན་པ་ཀུན་དགའ་བོས་དགེ་སློང་དག་ལ་ཚེ་དང་ལྡན་པ་དག་བཅོམ་ལྡན་འདས་ཀྱིས་བཀའ་སྩལ་པ་ནི་རྒན་རིམས་སུ་འབྱོར་ཚོགས ༼༤༽ སོ་ཞེས་སྐད་མ་ཕྱུང་གི་པར་དུ་སུ་ཡང་ཟན་མ་ཟ་ཞིག་ཅེས་བྱུང་ངོ་༎,.
212df586d70e49fb85d2fbc68af4624c,དེ་ནས་དག་སློང་གི་དགེ་འདུན་དེ་དག་བདེ་བར་འཁོད་ནས་། ཁ་ཟས་དག་བསྙེན་པ་དང་། འཕྲུལ་དང་། རྫུ་འཕྲུལ་དང་། ཆོ་འཕྲུལ་གྱིས་དཔལ་སྦེད་ཀྱི་ཁྱིམ་དུ་རྒན་རིམས་སུ་འབྱོར་ཚོགས་ཞེས་སྐད་ཕྱུང་བ ༼༥༽ དང་། ཁ་ཟས་དང་སྐོམ་དག་ཀྱང་དུག་མེད་པར་གྱུར་ཏོ་༎ དཔལ་སྦེད་དེ་དོགས་བཞིན་དུ་ཁ་ཟས་དང་སྐོམ་དག་འབྲིམ་ཞིང་བསམས་པ་། རྒན་རིམས་ནས་གཞོན་ནུ་དག་གི་དྲུང་དུ་འོངས་པ་དང་། ད་ཙམ་དགེ་སློང་རྒན་རིམས་དག་ནི་དུག་རྣོན་པོས་འགྱེལ་གོར་མ་ཆག་གོ་༎ གཞོན ༼༦༽ ནུ་ནས་ཡང་རྒན་རིམས་ཀྱི་དྲུང་དུ་འོངས་ནས་ཡང་འདི་སྙམ་དུ་སེམས་ཏེ་། དེའི་བློ་ཡང་དེ་ལྟ་བུར་སྐྱེས་ནས་། བཅོམ་ལྡན་འདས་ནི་འདོད་ཆགས་དང་། ཞེ་སྡང་དང་། གཏི་མུག་གི་དུག་སྤངས་ཀྱི་། ཉན་ཐོས་ཐམས་ཅད་ཀྱི་མ་ཡིན་སྙམ་དུ་བསམས་ནས་། དེ་ལྟར་དགེ་སློང ༼༧༽ དག་ཐམས་ཅད་ཀྱིས་བཤོས་གསོལ་ན་གཅིག་ལ་ཡང་གནོད་པར་མ་གྱུར་ཏོ་༎ ཆུང་དུ་ན་དེའི་ལྷག་མ་ཟོས་པ་དག་ལ་ཡང་གནོད་པར་མ་གྱུར་ཏོ་༎,. . . .
c5cb2cfb0dc0414aae8a5e1f082bff15,དེ་ནས་ཁྱིམ་བདག་དཔལ་སྦེད་ཕྱི་ཕྱིར་དད་པ་སྐྱེས་སོ་༎ དེ་ཆུང་མ་དང་གཉིས་ཀྱིས་བཅོམ་ལྡན་འདས་བཤོས་གསོལ་ནས་། ༼༡༧༣བ༡༽ ལྷུང་བཟེད་བྱུང་སྟེ་ཕྱག་བཅབས་པར་ཤེས་ནས་སྟན་དམའ་བཞིག་བླངས་ཏེ་། བཅོམ་ལྡན་འདས་ཀྱི་སྤྱན་སྔར་ཆོས་ཉན་པའི་ཕྱིར་འདུག་གོ་༎,. .
030bff09cfd546619be232a3c92dcb10,དེ་ནས་བཅོམ་ལྡན་འདས་ཀྱིས་དཔལ་སྦེད་དང་ཆུང་མའི་བསམ་པ་དང་། བག་ལ་ཉལ་དང་། ཁམས་དང་། རང་བཞིན་དག་མཁྱེན ༼༢༽ ནས་འཕགས་པའི་བདེན་པ་བཞིའི་ཆོས་རབ་ཏུ་རྟོགས་པར་འགྱུར་བ་དེ་ལྟ་བུའི་ཆོས་བཤད་དོ་༎ ཁྱིམ་བདག་དཔལ་སྦེད་ཀྱིས་དེ་ཐོས་ནས་འཇིག་ཚོགས་སུ་ལྟ་བའི་རིའི་རྩེ་མོ་ཉི་ཤུ་ཡེ་ཤེས་ཀྱི་རྡོ་རྗེས་བཅོམ་ནས་རྒྱུན་དུ་ཞུགས་པའི་འབྲས་བུ་མངོན་དུ་བྱས་སོ་༎ དེས་བདེན་པ་མཐོང ༼༣༽ ནས་དགའ་བའི་ཚིག་ལན་གསུམ་སྨྲས་ཏེ་། བཙུན་པ་བཅོམ་ལྡན་འདས་ཀྱིས་ཕན་བཏགས་པ་འདི་ལྟ་བུ་ནི་བདག་ལ་ཕས་ཀྱང་མ་བགྱིས་། མས་ཀྱང་མ་བགྱིས་། སྡུག་པ་དང་། མཛའ་བོ་དང་། གཉེན་དང་། འཁོར་གྱིས་ཀྱང་མ་བགྱིས་། རྒྱལ་པོས་ཀྱང་མ་བགྱིས་། ལྷས ༼༤༽ ཀྱང་མ་བགྱིས་། སྔ་མའི་མི་དག་གིས་ཀྱང་མ་བགྱིས་། དགེ་སྦྱོང་དང་། བྲམ་ཟེ་དག་གིས་ཀྱང་མ་བགྱིས་ཏེ་། བཅོམ་ལྡན་འདས་ཀྱིས་བདག་གི་མཆི་མ་དང་ཁྲག་གི་རྒྱ་མཚོ་ནི་བསྐམས་། རུས་པའི་རི་ལས་ནི་བསྒྲལ་། ངན་སོང་གི་སྒོ་ནི་བཅད་། མཐོ་རིས་ཀྱི་སྒོ་ནི་ཕྱེ་སྟེ་། ༼༥༽ བདག་ནི་ལྷ་དང་མིའི་གནས་སུ་བཞག་གོ་ཞེས་སྨྲས་ནས་། ཡང་གསོལ་པ་། ཉེས་པ་མང་བ་མ་རུངས་པ་། ངན་དུ་འགྲོ་བའི་ལམ་རྣམས་ཏེ་། ཁྱོད་ཀྱི་མཐུས་ནི་དེ་དག་བཅད་། མཐོ་རིས་འགྲོ་བའི་སྒོ་ཕྱེ་བསོད་ནམས་ཅན་། མྱ་ངན་འདའ་བའི་མལ་ཡག་བདག་གིས་ཐོབ་། ༼༦༽ ཁྱོད་ལ་བརྟན་པས་ཐོབ་པ་ཉེས་བྲལ་བའི་། བདག་གི་མིག་ནི་དག་ཅིང་རྣམ་པར་དག་། འཕགས་པ་དགྱེས་པའི་གནས་བཞི་ཐོབ་། སྡུག་བསྔལ་རྒྱ་མཚོ་ཕ་རོལ་རྒལ་། སྐྱེ་བོ་ལྷ་མིན་ལྷ་དག་མི་ཡིས་མཆོད་། སྐྱེ་བ་ན་བ་རྒ་ཤི་རྣམ་པར་བྲལ་། སྲིད་པ་སྟོང་དུའང་རྙེད་པར ༼༧༽ ཤིན་ཏུ་དཀའ་། ཐུབ་པ་ཁྱོད་མཐོང་དེང་ནི་འབྲས་བུར་ལྡན་། བཙུན་པ་བདག་ནི་མངོན་བར་རྒལ་ཏེ་མངོན་པར་རྒལ་ལོ་ད་ནི་བདག་བཅོམ་ལྡན་འདས་དང་། ཆོས་དང་། དགེ་སློང་གི་དགེ་འདུན་ལ་སྐྱབས་སུ་མཆིས་། དེང་ཕན་ཆད་ནམ་མཚོའི་བར་དུ་སྲོག་དང་བསྡོས་ཏེ་སྐྱབས་སུ ༼༡༧༤ཨ༡༽ མཆི་ནས་མངོན་དུ་དང་ཀྱིས་། བདག་ལ་དགེ་བསྙེན་དུ་ཟུང་ཤིག་། བཙུན་པ་དེང་ཕན་ཆད་མུ་སྟེགས་ཅན་གཅེར་བུ་པ་དང་། གཅེར་བུ་མ་དང་། གཅེར་བུ་པའི་ཉན་ཐོས་རྣམས་ལ་ནི་སྒོ་བཅད་། བཅོམ་ལྡན་འདས་ཀྱི་ཉན་ཐོས་དང་། དགེ་སློང་དང་། དགེ ༼༢༽ སློང་མ་དང་། དགེ་བསྙེན་ཕ་དང་། དགེ་བསྙེན་མ་ལ་ནི་སྒོ་དབྱེའོ་༎,. . .
c692bff75cb9439cbf8622fe016ec3b8,དེ་ནས་བཅོམ་ལྡན་འདས་ཀྱིས་ཁྱིམ་བདག་དཔལ་སྦེད་ལ་ཆོས་ཀྱི་གཏམ་གྱིས་ཡང་དག་པར་བསྟན་། ཡང་དག་པར་བསྟབས་། ཡང་དག་པར་གཟེངས་བསྟོད་། རབ་ཏུ་དགའ་བར་བྱས་ནས་གད་ན་ལས ༼༣༽ བཞེངས་ཏེ་བཞུད་དོ་༎,.
9e69b63b97cf4c74aa4f80e70bcfddad,དེ་ནས་བཅོམ་ལྡན་འདས་གཙུག་ལག་ཁང་དུ་བྱོན་ནས་དགེ་སློང་གི་དགེ་འདུན་གྱི་གུང་དུ་གདན་བཏིང་བ་ལ་བཞུགས་སོ་༎ བཞུགས་ནས་བཅོམ་ལྡན་འདས་ཀྱིས་དགེ་སློང་དག་ལ་བཀའ་སྩལ་པ་། དགེ་སློང་དག་ཁྱིམ་བདག་དཔལ་སྦེད་ཀྱི་ཁྱིམ་དུ་དེ་ལྟ་བུའི ༼༤༽ གནོད་བདག་བྱུང་བདེལ་དེར་དེ་བཞིན་གཤེགས་པས་མཁྱེན་པར་མ་གྱུར་ན་གོར་མ་ཆག་པར་དགེ་སློང་རབ་ཏུ་མང་པོ་ཞིག་དུག་གིས་དུས་བྱས་པར་འགྱུར་། ཁྱིམ་བདག་དེས་ངན་དུ་སྤྱད་པས་མཚམས་མེད་པའི་སེམས་ཅན་དམྱལ་བར་ལྟུང་ངོ་༎ དེ་བས་ན་དགེ་འདུན་གྱི་གནས ༼༥༽ བརྟན་གྱི་དགེ་སློང་ལ་མཚུངས་པར་སྤྱོད་པའི་ཆོས་བཅའོ་༎ དགེ་འདུན་གྱི་གནས་བརྟན་དགེ་སློང་གི་རྒན་རིམས་སུ་འདུག་ནས་ཁ་ཟས་དག་བཤམས་ཏེ་འོངས་པ་དང་། སྔར་ཆུང་དུ་ན་ལན་ཚྭ་ཙམ་ཡང་མ་བླང་ཤིག་། རྒན་རིམས་སུ་འབྱོར་ཚོགས་ཞེས་སྐད་མ་བྱུང་བར ༼༦༽ བླངས་ན་འདས་པ་དང་བཅས་པར་འགྱུར་རོ་༎,. . . .
b4fb31f8d99d41d9b4cb90adbe965784,གླེང་གཞི་ནི་མཉན་དུ་ཡོད་པ་ན་སྟེ་།,.
61f6cfa0dd8b41558344552bd9cff923,དེའི་ཚེ་ན་ཁྱིམ་བདག་གཞན་ཞིག་གིས་གཙུག་ལག་ཁང་ཆེན་པོ་ཞིག་རྩིག་པ་ལ་ཞུགས་པ་ལས་། དེས་ཕྱེད་ཙམ་བརྩིགས་པ་དང་དུས་འདས་སོ་༎ དེའི་བུ་ཁྱིམ་གྱི་བདག་པོར་གྱུར་ནས་དགེ ༼༧༽ སློང་དག་གིས་དེའི་གན་དུ་སོག་སྟེ་བཞིན་བཟངས་ཁྱོད་ཀྱི་ཕས་གཙུག་ལག་ཁང་རྩིག་པ་ལ་ཞུགས་པ་དང་། དེ་ཡང་ཕྱེད་ཙམ་ཟིན་པ་དང་དུས་འདས་སོ་༎ དེ་ནི་ཁྱོད་ཀྱིས་མཇུག་བསྒྲུབ་པའི་རིགས་སོ་ཟེས་སྨྲས་པ་དང་། དེ་ངད་པ་ཆུང་སྟེ་གཙུག་ལག་ཁང་དེ་ནི་ཆེ་བས་ན ༼༡༧༤བ༡༽ དེ་ཙམ་རྩིག་སུས་ནུས་ཀྱིས་། དེ་སྟེ་བཅོམ་ལྡན་འདས་ཀྱིས་གནང་ན་ནི་ཆེན་པོ་དེ་བཤིག་ལ་ཆུང་དུར་བསྐྱུངས་ཏེ་བགྱིའོ་ཞེས་སྨྲས་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དེ་སྟེ་རྩིག་མི་ནུས་ན ༼༢༽ ཤིག་ལ་ཆུང་དུར་བྱོས་ཤིག་། དེ་ལ་ཐེ་ཚོམ་དུ་མ་བྱེད་ཅིག་།,. . .
8117efde276249beb8fef5586e3947b0,གླེང་གཞི་ནི་མཉན་དུ་ཡོད་པ་ན་སྟེ་།,.
065fb3f836044613b5783614727325e5,ཁྱིམ་བདག་གཞན་ཞིག་གིས་གཙུག་ལག་ཁང་ཆུང་དུ་ཞིག་རྩིག་བར་ཞུགས་པ་ལས་། དེ་ཡང་ཕྱེད་ཙམ་ཟིན་པ་དང་དུས་འདས་སོ་༎ དེའི་བུ་ཡང་ཁྱིམ་གྱི་བདག་པོར་གྱུར་ནས་། ༼༣༽ དེ་ལ་དགེ་སློང་དག་གིས་དེ་ལ་བཞིན་བཟངས་ཁྱོད་ཀྱི་ཕས་གཙུག་ལག་ཁང་ཕྱེད་བརྩིགས་ནས་ལུས་པ་དེ་ཁྱོད་ཀྱིས་མཇུག་སྒྲུབས་ཤིག་ཅེས་སྨྲས་པ་དང་། དེ་རབ་ཏུ་དད་པ་ཞིག་སྟེ་འཕགས་པ་དག་བདག་ནི་ཆེར་བགྱིད་པར་དད་ན་དེ་ནི་ཆུང་སྟེ་། བཅོམ་ལྡན་འདས་ཀྱིས་རྗེས་སུ ༼༤༽ གནང་ན་སྔ་མ་བཤིག་ལ་ཆེན་པོ་ཞིག་བརྩིག་གོ་ཞེས་སྨྲས་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དེ་སྟེ་ནུས་ན་ཆུང་དུ་བཤིག་སྟེ་ཆེར་བརྩིག་པར་གནང་གིས་དེ་ལ་ཐེ་ཚོམ་དུ་མ་བྱེད་ཅིག་། ༼༥༽ དེ་བཞིན་དུ་ཁྱིམ་བདག་གཞན་ཞིག་གིས་མཆོད་རྟེན་ཆེན་པོ་ཞིག་བརྩིག་པར་བྱས་བ་ལས་ཕྱེད་ཙམ་ཟིན་པ་དང་དེ་དུས་འདས་སོ་༎ དེའི་བུ་ཡང་ཁྱིམ་གྱི་བདག་པོར་གྱུར་ནས་དེ་ལ་དགེ་སློང་དག་གིས་བཞིན་བཟངས་ཁྱོད་ཀྱི་ཕས་མཆོད་རྟེན་ཕྱེད་ཙམ་བརྩིགས་ཤིང་འདུག་ན་དེ་ཁྱོད་ཀྱིས་མཇུག ༼༦༽ སྒྲུབས་ཤིག་ཅེས་སྨྲས་པ་དང་། དེ་ཡང་མ་དད་པ་ཞིག་སྟེ་འཕགས་པ་དེ་ཚེ་ཆོས་པས་རྩིག་པར་མི་ནུས་ན་། དེ་སྟེ་བཅོམ་ལྡན་འདས་ཀྱིས་གནང་ན་དེ་ལ་བདག་གིས་དེ་སླར་བཤིག་ལ་ཆུང་དུར་བགྱིའོ་ཞེས་སྨྲས་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ ༼༧༽ གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་གཙུག་ལག་ཁང་ནི་ཆེན་པོ་ལས་ཆུང་དུར་བསྒྱུར་དུ་ཡང་རུང་ཆེར་ཡང་རུང་གི་། མཆོད་རྟེན་ནི་ཆེན་པོ་ལས་ཆུང་དུར་མ་སྐྱུང་ཤིག་། ཆུང་དུར་བྱས་ན་འདས་བ་དད་བཅས་པར་འགྱུར་རོ་༎ ཁྱིམ་བདག ༼༡༧༥ཨ༡༽ གཞན་ཞིག་གིས་ཡང་མཆོད་རྟེན་ཆུང་དུ་ཞིག་རྩིག་ཏུ་ཞུགས་པ་ལས་ཕྱེད་ཙམ་ཟིན་པ་དང་དེ་དུས་འདས་སོ་༎ དེའི་བུ་ཡང་ཁྱིམ་གྱི་བདག་པོར་གྱུར་ནས་དགེ་སློང་དག་གིས་དེ་ལ་བཞིན་བཟངས་ཁྱོད་ཀྱི་ཕས་མཆོད་རྟེན་རྩིག་ཏུ་ཞུགས་པ་ལས་ཕྱེད་ཙམ་ཟིན་པ་དང ༼༢༽ དེ་བར་དུས་ལས་འདས་ན་། ད་ཁྱོད་ཀྱིས་མཇུག་སྒྲུབས་ཤིག་ཅེས་སྨྲས་པ་དང་། དེ་ཡང་རབ་ཏུ་དད་པ་ཞིག་སྟེ་། བདག་ནི་ཆེར་དད་པ་ལགས་ཀྱིས་། དེ་སྟེ་བཅོམ་ལྡན་འདས་ཀྱིས་གནང་ན་བདག་གིས་ཆེར་བསྐྱེད་པར་བགྱིའོ་ཞེས་སྨྲས་པ་དང་། དེ་ལྟར་གྱུར་བ་དགེ་སློང་དག་གིས་བཅོམ ༼༣༽ ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དེ་སྟེ་ཆུང་དུ་བཤིག་སྟེ་ཆེན་པོར་བྱེད་ནུས་ན་གནང་གིས་བྱོས་ཤིག་། དེ་ལ་ཐེ་ཚོམ་དུ་མ་བྱེད་ཅིག་། མཆོད་རྟེན་དང་གདུགས་རྙིངས་ཤིང་ཞིག་བ་ཡང་དེ་བཞིན་ནོ་༎ བཅོམ་ལྡན་འདས་ཀྱིས་ཆོས་ཤིག་ཅེས་བཀའ ༼༤༽ སྩལ་པ་དང་། གཞན་ཞིག་གིས་གདུགས་ཕབ་ནས་སླར་མ་བསྒྲུབས་ཀྱི་བར་དུ་དུས་འདས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། རྗེས་མ་མ་ཟིན་གྱི་བར་དུ་སྔ་མ་དབབ་པར་མ་བྱེད་ཅིག་། དེ་བཞིན་དུ་སྐུ་གཟུགས་འཇིམ་པ་ལ་བྱས་པ་དག་རྙིངས་ནས་། དགེ ༼༥༽ སློང་དག་ཐེ་ཚོམ་སྐྱེས་ནས་མ་བྱས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དེ་དང་འདྲ་བའམ་། དེ་ལས་ལྷག་པར་ནི་བྱོས་ཤིག་། ཆུང་དུ་ནི་མ་ཡིན་ནོ་༎ དེ་བཞིན་དུ་རི་མོར་བྲིས་པ་དག་ཀྱང་རི་མོ་བྱེད་པ་དང་། དགེ་སློང་དག་ཐེ་ཚོམ་སྐྱེས་ནས་རི་མོར་མ་བྲིས་ནས་། ༼༦༽ བཅོམ་ལྡན་འདས་ཀྱིས་བཀའ་སྩལ་པ་། བྱིད་ན་དེ་ཉིད་ཀྱི་རྒྱུད་སླར་བྲིས་ཤིག་། དེ་བཞིན་དུ་སངས་རྒྱས་ཀྱིཨི་བཀའི་གླེགས་བམ་དག་བྱིད་པར་གྱུར་ནས་། དགེ་སློང་དག་གིས་ཐེ་ཚོམ་སྐྱེས་ནས་མ་བྲིས་པ་དང་། བཅོམ་ལྡན་འདས་ཀྱི་བཀའ་སྩལ་པ་། བྱིད་ན་སངས་རྒྱས་ཀྱི ༼༧༽ བཀའ་སླར་བྲིས་ཤིག་། དེ་ལ་ཐེ་ཚོམ་དུ་མ་བྱེད་ཅིག་།,. . . . . . .
66660f6ba445477a98232a6d367036d7,རྐྱང་པའི་སྒོ་གཉིས་པའི་མདོའི་ཚིགས་སུ་བཅད་པ་བཞི་པའོ་༎,.
9c5c7dbef8074f0bb28418aefcac8e24,འདུལ་བ་གཞུང་དམ་པ་། བམ་པོ་བཞི་བཅུ་རྩ་གཅིག་པ་། མདོར་ན་།གསར་བུས་འཇུག་པར་བྱ་བ་དང་༎འཁོར་རྣམས་རྣམ་པ་ལྔ་ཡིས ༼༡༧༥བ༡༽ དང་༎ཡོན་དང་སྣོད་དང་རོལ་མོ་དང་༎དགེ་བསྙེན་དག་ནི་བསྒྲགས་པའོ་༎,.
49021512b5b549199e9d86f1af5048d7,གླེང་གཞི་ནི་མཉན་དུ་ཡོད་པ་ན་སྟེ་།,.
ead83790d3fe4c31b10fb89fd439aa15,བཅོམ་ལྡན་འདས་ཀྱིས་འཛམ་བུའི་གྲི་བ་མ་ན་བཞུགས་པའི་སྐུ་གཟུགས་ལ་དུས་ཀྱི་མཆོད་རྟེན་ཆེན་པོ་དང་བཅས་པར་བྱོས་ལ་། གྲོང་ཁྱེར་གྱི་ནང་དུ་བཀུར་བར་གྱིས ༼༢༽ ཤིག་ཅེས་བཀའ་སྩལ་པ་དང་། དགེ་སློང་དག་གིས་སུས་བཀུར་བར་མི་ཤེས་ནས་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་གཞོན་ནུ་དག་གིས་ཁྱེར་ཅིག་། བཅོམ་ལྡན་འདས་ཀྱིས་དགེ་སློང་གཞོན་ནུ་དག་གིས་ཁྱེར་ཅིག་པར་བཀའ་སྩལ་པ་དང་། དེ་འཁོར་མེད ༼༣༽ པར་གྱུར་བསན་མི་མཛེས་ནས་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དང་། དགེ་སློང་མ་དང་། དགེ་སློབ་མ་དང་། དགེ་ཚུལ་དང་། དགེ་ཚུལ་མའི་འཁོར་ལྔ་དང་ཆོས་ཤིག་། དད་པའི་བྲམ་ཟེ་དང་ཁྱིམ་བདག་གིས་ཡོན་ཕུལ་ན་སུས་ཀྱང་མ་བླངས་པ་དང་། བཅོམ ༼༤༽ ལྡན་འདས་ཀྱིས་བཀའ་སྩལ་པ་། དགེ་སློང་དག་གིས་བླང་བར་བྱོས་ཤིག་། གཞོན་ནུས་བླང་དམ་རྒན་པོ་རྣམས་ཀྱིས་བླང་བ་དེ་དག་གིས་མ་ཤེས་ནས་། བཅོམ་ལྡན་འདས་ཀྱིས་བཀའ་སྩལ་པ་། རྒན་པོ་རྣམས་ཀྱིས་ལོང་ཤིག་། བཅོམ་ལྡན་འདས་ཀྱིས་བཀའ་སྩལ་པ་། དགེ ༼༥༽ སློང་དེ་དག་གིས་བཀུར་པར་བྱོས་ཤིག་དང་། དགེ་སློང་གནས་བརྟན་དག་གིས་ཁྱེར་ཏེ་ངལ་བར་གྱུར་ནས་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་གནས་བརྟན་དག་གིས་བསྲུངས་ལ་གཞན་གྱིས་བཀུར་བར་གྱིས་ཤིག་། དགེ་སློང་དག་གིས་རོལ་མོ་མེད ༼༦༽ པར་དོང་བ་དང་། ཁྱིམ་བདག་མགོན་མེད་ཟས་སྦྱིན་གྱིས་བཅོམ་ལྡན་འདས་ཀྱིས་གནང་ན་ནི་སྐུ་གཟུགས་གཤེགས་བའི་ཚེ་བདག་གིས་རོལ་མོ་སྦྱར་རོ་ཞེས་སྨྲས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཁྱིམ་བདག་དེ་ལྟར་ན་གནང་གིས་སྦྱོར་ཅིག་། སངས་རྒྱས ༼༧༽ བཅོམ་ལྡན་འདས་ལ་ཚེ་དང་ལྡན་པ་ཨུ་པཱ་ལིས་ཞུས་པ་། བཙུན་པ་དགེ་སློང་རོལ་མོ་བགྱིར་རུང་ངམ་། ཨུ་པཱ་ལི་མི་རུང་ངོ་༎ ནམ་མཆོད་པའི་དུས་ན་འདི་སྐད་དུ་བཞིན་བཟངས་སྟོན་བ་ལ་མཆོད་པར་བྱོས་ཤིག་ཅེས་སྒོ་ཤིག་།,. .
7c3ada25f4594817816ac32a69313b7a,རྐྱང་པའི་སྒོ་གཉིས་པའི་མདོའི་ཚིགས་སུ་བཅད་པ ༼༡༧༦ཨ༡༽ ལྔ་པའོ་༎,.
be072b2763b14a268f17d9232c0e71f8,མདོར་ན་།སྒྲོགས་པར་བྱེད་དང་སྣོད་སྦེད་དང་༎ཤིང་རྟ་ཐ་དད་བྱེད་པ་དང་༎སྣོད་རྣམས་བགེད་བ་དད་པ་དང་༎མདོའི་ཚིགས་སུ་བཅད་པར་བརྗོད་པའོ་༎,.
dab00da9a7fc4665b4e5dd6ddf998b92,སངས་རྒྱས་བཅོམ་ལྡན་འདས་མཉན་དུ་ཡོད་པ་ན་ཛ་ཏའི་ཚལ་མགོན་མེད་ཟས ༼༢༽ སྦྱིན་གྱི་ཀུན་དགའ་ར་བ་ན་བཞུགས་སོ་༎ བཅོམ་ལྡན་འདས་ཀྱིས་དུས་སྟོན་ཆེན་པོ་གྱིས་ལ་ཤིང་འཛམ་བུའི་གྲིབ་མ་ན་བཞུགས་པའི་སྐུ་གཟུགས་གྲོང་ཁྱེར་དུ་གཤེགས་པར་རྒྱས་པར་བྱོས་ཤིག་ཅེས་བཀའ་སྩལ་པ་དང་། དགེ་སློང་དག་གིས་བྲམ་ཟེ་དང་ཁྱིམ་བདག་དག་ལ་མ ༼༣༽ སྤྲན་པར་དོང་ངོ་༎ དེ་དག་གིས་ཨེ་མའོ་འཕགས་པ་དག་ངེད་ཅག་ལ་སྔར་སྤྲན་ན་ནི་ངེད་ཀྱིས་ཡོན་རྣམས་སྟ་གོན་བྱ་བ་ཞིག་ཅེས་སྨྲས་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཞག་བདུན ༼༤༽ ནམ་བརྒྱད་ཀྱི་སྔ་རོལ་ནས་དུས་ཀྱི་མཆོད་སྟོན་ཆེན་པོ་བྱེད་དོ་ཞེས་གྲོང་ཁྱེར་དང་། ཚོང་དུས་དང་། སྲང་དང་། ལམ་དང་། ལམ་གྱི་བཞི་མདོ་དག་ཏུ་བསྒྲག་པར་བྱོས་ཤིག་། དེ་དག་གིས་དུས་སྟོན་ནོ་དུས་སྟོན་ནོ་ཞེས་བསྒྲགས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཞག་དུས ༼༥༽ ཐབ་ལ་ཞག་འདི་སྙེད་ཅིག་ན་དུས་སྟོན་བྱེད་དོ་ཞེས་སྤྲོན་ཅིག་། དེ་ལྟར་བྱས་ཀྱང་འཇིག་རྟེན་ཐམས་ཅད་ཀྱིས་མ་ཐོས་ནས་། བཅོམ་ལྡན་འདས་ཀྱིས་བཀའ་སྩལ་པ་། གྲོ་ག་ལ་བྲིས་ལ་བལ་གླང་གི་སྟེང་དུ་ཞོག་སྟེ་། ཚོང་དུས་དང་། སྲང་དང་། ལམ་དང་། ལམ་གྱི་བཞི་མདོ ༼༦༽ དག་ཏུ་བསྒྲགས་པར་གྱིས་ཤིག་། གང་གི་ཉིན་མོ་བཅོམ་ལྡན་འདས་ཀྱི་དུས་སྟོན་ཆེན་པོ་བྱེད་བ་ན་། བཅོམ་ལྡན་འདས་ཀྱིས་དགེ་སློང་གནས་བརྟན་དང་། གནས་བརྟན་དག་གིས་ནི་ཡོན་རྣམས་སྲུང་ཤིག་། གཞོན་ནུ་རྣམས་ཀྱིས་ནི་ཁྱེར་ཅིག་ཅེས་བཀའ་སྩལ་པ་དང་། དེས ༼༧༽ ཁྱེར་ཏེ་བབ་བབ་ཏུ་བོར་བ་དང་། མ་བྱིན་པར་ལེན་པ་དག་གིས་བརྐུས་ནས་། བཅོམ་ལྡན་འདས་ཀྱིས་བཀའ་སྩལ་པ་། སྣོད་སྤྱད་སྦེད་པའི་དགེ་སློང་སྐོས་ཤིག་། བསྐོ་བ་ནི་འདི་ལྟར་བསྐོའོ་༎ སྟན་བཏིང་ལ་གངḍཨི་བརྡུངས་ཤིང་དྲིས་པ་ལ་ལན་གློན་པའི་དགེ་སློང་བསྐོས་ཏེ་། ༼༡༧༦བ༡༽ དགེ་སློང་གི་དགེ་འདུན་རྣམས་ཚོགས་ཤིང་འཁོད་པ་དང་། སྔར་ནི་དད་པར་བྱོས་ཤིག་། ཁྱོད་མིང་འདི་ཞེས་བྱ་བ་དགེ་འདུན་གྱི་སྣོད་སྦེད་པར་བསྐོན་དད་དམ་ཞེས་དྲིས་ཏེ་། དད་ན་དེས་ཀྱང་དད་དོ་ཞེས་སྨྲོས་ཤིག་། དེའི་འོག་ཏུ་དགེ་སློང་ཅིག་གིས་གསོལ་བ་དང་ལས་བྱོས་ཤིག་། ༼༢༽ གསོན་ཅིག་བཙུན་པའི་དགེ་འདུན་རྣམས་། མིང་འདི་ཞེས་བགྱི་བ་འདི་དགེ་འདུན་གྱི་སྣོད་སྦེད་བར་དད་ན་། དེ་སྟེ་དེ་དགེ་འདུན་གྱི་དུས་ལ་བབ་ཅིང་བཟོད་ན་དགེ་འདུན་གྱིས་གནང་ཤིག་དང་མིང་འདི་ཞེས་བགྱི་བ་སྣོད་སྦེད་པར་བསྐོས་ཏེ་། སྣོད་སྦེད་པ་མིང་འདི་ཞེས་བགྱི་བ་དགེ་འདུན ༼༣༽ གྱི་སྣོད་སྦད་དེ་། འདི་ནི་གསོལ་བའོ་༎ ལས་ཀྱང་འདི་ལྟར་བྱ་སྟེ་། གསོན་ཅིག་བཙུན་པའི་དགེ་འདུན་རྣམས་མིང་འདི་ཞེས་བགྱི་བ་འདི་དགེ་འདུན་གྱི་སྣོད་སྦེད་པར་དད་དེ་། དགེ་འདུན་གྱིས་མིང་འདི་ཞེས་བགྱི་བ་འདི་སྣོད་སྦེད་བར་བསྐོ་སྟེ་མིང་འདི་ཞེས་བགྱི་བ་འདི་དགེ་འདུན་གྱི ༼༤༽ སྣོད་སྦེད་ན་ཚེ་དང་ལྡན་པའི་རྣམས་ལས་གང་ལ་མིང་འདི་ཞེས་བགྱི་བ་སྣོད་སྦེད་དུ་བསྐོ་པར་བཟོད་པ་དེ་དག་ནི་ཅང་མ་གསུང་ཤིག་། གང་ལ་མི་བཟོད་པ་དག་ནི་སྨྲོས་ཤིག་། དགེ་འདུན་གྱིས་མིང་འདི་ཞེས་བགྱི་བ་འདི་སྣོད་སྦེད་པར་བསྐོ་སྟེ་། དགེ་འདུན་གྱིས་བཟོད་ཅིང ༼༥༽ གནང་བསན་ཅང་མི་གསུང་སྟེ་། དེ་དེ་བཞིན་དུ་འཛིན་ཏོ་༎ དེར་ཡང་རྙེད་པ་དག་མང་དུ་བྱུང་ནས་དགེ་སློང་མ་དག་གིས་འཕགས་པ་དག་བདག་ཅག་ལ་རྙེད་པའི་སྐལ་བ་སྩོལ་ཅིག་ཅེས་སྨྲས་ཀྱང་དགེ་སློང་དག་གིས་མ་བྱིན་ནོ་༎ དེ་དག་གིས་ཕྱི་དེ་ཉིད་མོ་ཤིང་རྟ་གཞན་ཞིག ༼༦༽ བཤམས་པ་དང་། བྲམ་ཟེ་དང་ཁྱིམ་བདག་དག་གིས་འཕགས་མ་དག་ཤིང་རྟ་འདི་ཉིད་དམ་འོན་ཏེ་གཞན་ཞིག་ཅེས་དྲིས་ན་། དགེ་སློང་མ་དེ་དག་གིས་ཀྱང་རྙེད་པ་མང་དུ་གྱུར་ཏོ་༎ དགེ་སློང་མ་དག་གིས་རྙེད་པ་དང་བཀུར་སྟི་ལ་ངོམས་པར་གྱུར་པ་དགེ་སློང་དག་གིས་མཐོང ༼༧༽ ནས་འཕགས་པ་ཁྱེད་ཀྱིས་ཁོ་མོ་ཅག་ལ་རྙེད་པ་མ་བྱིན་མོད་ཀྱི་། བདག་ཅག་གིས་ཀྱང་ཤིང་རྟ་ལོགས་ཤིག་ཏུ་བཤམས་པས་བདག་ཅག་ལ་ཡང་རྙེད་པ་མང་དུ་ཐོབ་པར་གྱུར་ཏོ་ཞེས་སྨྲས་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་ནས་། བཅོམ ༼༡༧༧ཨ༡༽ ལྡན་འདས་ཀྱིས་དགོངས་པ་། དགེ་སློང་དག་གང་ཉེས་པའི་དམིགས་སུ་གྱུར་པ་ནི་དགེ་སློང་མ་དག་གིས་དུས་སྟོན་གྱི་ཚེ་ཤིང་རྟ་གུད་དུ་བཤམས་པས་དེ་བས་ན་དགེ་སློང་དང་དགེ་སློང་མ་དག་གིས་ཤིང་རྟ་ལོགས་ཤིག་ཏུ་མི་བཤམ་པར་དགོངས་ནས་། ༼༢༽ བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་དགེ་སློང་མས་ནི་མི་རིགས་པར་བྱས་ཏེ་། དེ་བས་ན་དགེ་སློང་མས་དུས་སྟོན་གྱི་ཚེ་ཤིང་རྟ་ལོགས་ཤིག་ཏུ་མ་ཤོམ་ཤིག་། དགེ་སློང་མ་དག་གིས་དུས་སྟོན་གྱི་ཚེ་ཤིང་རྟ་ལོགས་ཤིག་ཏུ་བཤམས་ན་དབྱེན་བྱས་པ་དང་། ༼༣༽ ཉེ་བའི་ཉེས་པ་སྦོམ་པོར་འགྱུར་རོ་༎ སྣོད་དེ་དག་དེ་བཞིན་དུ་འདུག་པ་དང་དགེ་སློང་དག་གིས་ཇི་ལྟར་བྱ་བ་མི་ཤེས་ནས་། བཅོམ་ལྡན་འདས་ཀྱིས་བགོས་ཤིག་ཅེས་གསུངས་པ་དང་། དེ་དག་ཇི་ལྟར་བགོ་བ་མི་ཤེས་ནས་། བཅོམ་ལྡན་འདས་ཀྱིས་བཀའ་སྩལ་པ་། སྣོད་བགེད་བའི ༼༤༽ དགེ་སློང་ཅིག་སྐོ་ཤིག་། བསྐོ་བ་ནི་འདི་ལྟར་བྱའོ་༎ སྟན་ཐིང་སྟེ་གངḍī་རྡུངས་ལ་དྲིས་པ་ལ་ལན་གློན་པའི་དགེ་སློང་སྐོས་ལ་དགེ་འདུན་ཐམས་ཅད་འདུས་ཏེ་འཁོད་པ་དང་སྔར་དད་པར་བྱོས་ཤིག་། ཁྱོད་དགེ་འདུན་གྱི་སྣོད་བགེད་པར་བསྐོན་དད་དམ་ཞེས་དྲིས་ལ་། དེ་སྟེ་དད་དོ་ཞེས་ཟེར་ན་དེའི་འོག ༼༥༽ ཏུ་དགེ་སློང་གཅིག་གིས་གསོལ་པ་དང་ལས་བྱོས་ཤིག་། གསོན་ཅིག་བཙུན་པའི་དགེ་སློང་རྣམས་། སྣོད་བགེད་པ་མིང་འདི་ཞེས་བགྱི་བ་འདི་དགེ་འདུན་གྱི་སྣོད་བགེད་པར་དད་ན་། དེ་སྟེ་དགེ་འདུན་གྱི་དུས་ལ་བབ་ཅིང་བཟོད་ན་། དགེ་འདུན་གྱིས་གནང་ལ་དགེ་འདུན་གྱིས་མིང་འདི ༼༦༽ ཞེས་བགྱི་བ་འདི་སྣོད་བགེད་པར་སྐོས་ཤིག་། མིང་འདི་ཞེས་བགྱི་བ་དགེ་འདུན་གྱི་སྣོད་བགེད་དེ་འདི་ནི་གསོལ་བའོ་༎ ལས་ཀྱང་འདི་ལྟར་བྱོས་ཤིག་། གསོན་ཅིག་བཙུན་པའི་དགེ་འདུན་རྣམས་མིང་འདི་ཞེས་བགྱི་བ་སྣོད་བགེད་པར་དད་ནས་དགེ་འདུན་གྱི་སྣོད་བགེད་དེ་། དགེ་འདུན ༼༧༽ གྱིས་མིང་འདི་ཞེས་བགྱི་བ་དགེ་འདུན་གྱི་སྣོད་བགེད་པར་ཚེ་དང་ལྡན་པ་རྣམས་གང་བཟོད་པ་ནི་ཅང་མ་གསུངས་ཤིག་། མི་བཟོད་པ་ནི་སྨྲོས་ཤིག་། དགེ་འདུན་གྱིས་མིང་འདི་ཞེས་བགྱི་བ་འདི་སྣོད་བགེད་པར་བསྐོས་ཏེ་། དགེ་འདུན་གྱིས་བཟོད་ཅིང་གནང་བས་ན་ཅིང་མི་གསུང་སྟེ་དེ་དེ་བཞིན ༼༡༧༧བ༡༽ དུ་འཛིན་ཏོ་༎,. . . . . . . . . . . .
c7df67cdf32041f9b95437aa2efaee51,རྐྱང་པའི་སྒོ་གཉིས་ཀྱི་མདོའི་ཚིགས་སུ་བཅད་པ་དྲུག་པའོ་༎,.
7792a5d5e49d4490a80238234782e4a1,མདོ་པར་མ་སྟེ་།<་བར།>རྣམ་པ་ཐ་དད་བྱས་དང་ཡོན་༎གང་གི་ཆེན་གཅིག་ལས་ལྷག་༎གང་གི་ཚེ་ན་གཉིས་ལས་གཅིག་༎བདག་གིར་བྱ་བར་མི་རུང་ངོ་༎,.
28dc1af562d0482b8dd5736b63ffba5a,སངས་རྒྱས་བཅོམ་ལྡན་འདས ༼༢༽ མཉན་དུ་ཡོད་པའི་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ གང་གི་ཚེ་དུས་སྟོན་ཆེན་པོ་བྱུང་བ་ན་རྙེད་བ་མང་བོ་དང་ལྡན་པར་གྱུར་ནས་། དགེ་སློང་དག་གིས་ཇི་ལྟར་བྱ་བའི་ཐབས་མི་ཤེས་ནས་། བཅོམ་ལྡན་འདས་ཀྱིས་བཀའ་སྩལ་པ་། གོས ༼༣༽ སྦེད་པའི་དགེ་སློང་གིས་སྟན་ཐིང་ལ་གངḍī་བརྡུངས་ཏེ་དྲིས་པ་ལ་ལན་གློན་པའི་དགེ་སློང་བསྐོས་ལ་དགེ་འདུན་ཐམས་ཅད་འདུས་ཤིང་འཁོད་པའི་ནང་དུ་བཙོང་བར་བྱའོ་༎ དེ་དག་གིས་སུས་རིན་ཐང་གདབ་པར་མ་ཤེས་ནས་། བཅོམ་ལྡན་འདས་ཀྱིས་བཀའ་སྩལ་པ་། དགེ་འདུན་གྱི ༼༤༽ གནས་བརྟན་གྱིས་ཐོབ་ཤིག་། དེ་དག་གིས་དེ་ཉིད་ཉོར་བཅུག་པ་དང་། དེ་ཉིད་ལ་ཉོར་མ་གཞུག་ཤིག་། དགེ་འདུན་གྱི་གནས་བརྟན་གྱིས་རིན་ཆེར་བཏབ་སྟེ་སུས་ཀྱང་མམ་ཉོས་ནས་། བཅོམ་ལྡན་འདས་ཀྱིས་བཀའ་སྩལ་པ་། ཆེར་མ་གདབ་ཤིག་ཅེས་གསུངས་པ་དང་ཤིན་ཏུ་ཆུང ༼༥༽ དུ་བཏབ་བོ་༎ ཤིན་ཏུ་ཆུང་དུ་ཡང་མ་གང་བ་བར་རན་བར་ཐོབ་ཤིག་། གང་གིས་ཐོག་མར་རིན་ཐང་བསྐྱེད་པ་དེ་ཉིད་ཉོར་ཆུག་ཅེས་སྨྲས་པ་དང་དེ་ལ་མ་བཙོང་པར་གད་གི་ཚེ་རིན་ཐང་སུས་ཀྱང་མ་བསྐྱེད་ན་གདོད་དེ་ཉིད་ལ་ཚོང་ཤིག་། དྲུག་སྡེ་དག་གིས་རིན་ཆེར་བཏབ་སྟེ ༼༦༽ རིན་ཆེར་བསླངས་ན་དགེ་འདུན་གྱི་དོན་གྱི་ཕྱིར་ངེད་ཀྱིས་རིན་ཐང་བསྐྱེད་དོ་ཞེས་སྨྲས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། གང་ཉོ་བ་དེས་རིན་ཐང་སྐྱེད་ཅིག་། གཞན་གྱིས་རིན་ཐང་བསྐྱེད་ན་འདས་པ་དང་བཅས་པར་འགྱུར་རོ་༎ དྲུག་སྡེ་དག་གིས་རིན་ཐང་བསྐྱེད་དེ ༼༧༽ ཉོས་ནས་བཀྲུས་ཤིང་བགོས་སོ་༎ རིན་ལེན་པ་ལ་དེ་ཉིད་སླར་བྱིན་ནོ་༎ བཅོམ་ལྡན་འདས་ཀྱིས་བཀའ་སྩལ་པ་། རིན་མ་འོངས་ཀྱི་བར་དུ་དེ་ལམ་སྦྱིན་ཅིག་། རིན་མ་བྱིན་པར་བགོས་ན་འདས་བ་དང་བཅས་པར་འགྱུར་རོ་༎,. . . . . . .
a52bc00cfed242e1a78dfd542e400a08,རྐྱང་པའི་སྒོ་གཉིས་ཀྱི་མདོའི་ཚིགས་སུ་བཅད་པ་བདུན་བའོ་༎,.
ca44dbe6e3b5415aa1746170612917b3,༼༡༧༨ཨ༡༽ མདོར་ན་།གཙུག་ལག་ཁང་ནི་ཞིག་པ་དང་༎ལྕི་བའི་ཕྱེར་ནི་དབེན་པར་བྱ་༎ནམ་ཞིག་འཇིགས་པར་གྱུར་བ་ན་༎སྐད་ཅིག་བརྙབ་དགེ་འདུན་གྱི་༎,.
772956f42d174aac9373ba4d4abebd42,སངས་རྒྱས་བཅོམ་ལྡན་འདས་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན ༼༢༽ བཞུགས་སོ་༎ བཅོམ་ལྡན་འདས་ཀྱིས་དགེ་སློང་དག་གནས་ཁང་ལྔ་རྩེག་ཏུ་བྱོས་ཤིག་། དྲི་གཙང་ཁང་ནི་བདུན་རྩེག་སྒོ་ཁང་ཡང་བདུན་རྩེག་ཏུ་བྱོས་ཤིག་ཅེས་བཀའ་སྩལ་ཏོ་༎ དགེ་སློང་མའི་གནས་ཁང་ནི་སུམ་རྩེག་གོ་༎ དྲི་གཙང་ཁང་ནི་ལྔ་རྩེག་གོ་༎ སྒོ་ཁང ༼༣༽ ཡང་ལྔ་རྩེག་གོ་༎ སྟེང་གི་ལྕིད་ཀྱིས་རྩིག་པ་འཇིག་ཏུ་བྱེད་དེ་། དེ་ལྟར་གྱུར་པ་དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། སྟེང་མའི་རིམ་གཅིག་ཕྲི་ཤིག་། འོན་ཀྱང་འཇིག་བར་གྱུར་བ་དང་། བཅོམ་ལྡན ༼༤༽ འདས་ཀྱིས་བཀའ་སྩལ་པ་། དེ་བཞིན་དུ་རིམ་གཉིས་ནས་བཞིའི་བར་དུ་ཕྲི་ལ་འོག་ཁང་གཅིག་བུ་ཞོག་ཤིག་།,. . . . . .
4eba1c1ef1104d08b23eec357b61ac91,གླེང་གཞི་ནི་མཉན་དུ་ཡོད་པ་སྟེ་།,.
51b1ebd658b64be3b4807c97759461aa,དགེ་སློང་རྣམས་ལ་འཇིགས་པ་དག་བྱུང་ནས་། གཙུག་ལག་ཁང་སྟོང་བར་བྱས་ཏེ་། དགེ་འདུན་གྱི་མལ་སྟན ༼༥༽ ཡང་བོར་ནས་བྲོས་ཏེ་དོང་བ་དང་། མ་བྱིན་པར་ལེན་པ་དག་གིས་བརྐུས་སོ་༎ བརྐུས་པས་དགེ་སློང་དག་ཕོངས་པར་གྱུར་ཏོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་འདུན་གྱི་མལ ༼༦༽ སྟན་བོར་ཏེ་མ་འདོང་ཤིག་། གང་དུ་དོང་བ་དེར་ཁྱེར་ཅིག་། བཅོམ་ལྡན་འདས་ཀྱིས་གང་དུ་འདོང་བར་ཁྱེར་ཅིག་ཅེས་བཀའ་སྩལ་པ་དང་། དགེ་སློང་ཞིག་གིས་བགོ་བ་དག་ཁྱེར་ཏེ་དགེ་སློང་དག་དང་ལྷན་ཅིག་ཏུ་བྲོས་ཏེ་དོང་བ་དང་། དེ་ན་ནུབ་མོ་དགེ་སློང་ཞིག་གིས་ཚེ་དང ༼༧༽ ལྡན་པ་འདི་ནི་དགེ་འདུན་གྱི་ནང་ན་ང་ནི་རྒན་ཏེ་ཇི་ལྟར་རྒན་རིམས་སུ་དབང་ངོ་ཞེས་སྨྲས་པ་དད་དེ་བྱིན་ནོ་༎ དེས་དེ་བྱིན་ནས་ཇི་ཙམ་ནམ་ནངས་བ་དང་། དེས་བསྒོ་བ་འདིས་ཁྱེར་ཅིག་ཅེས་སྨྲས་པ་དང་། དེས་སྨྲས་བ་གང་གི་ཚེ་བསྒོ་བར་བགོས་པ་དེའི་ཚེ་ན་ནི་ཁྱོད་རྒན་པོས ༼༡༧༨བ༡༽ ཁྱེར་ལ་ད་བཀུར་བའི་ཚེ་ནི་ང་ལ་སྦྱིན་ནམ་ཁྱོད་ཉིད་ཁྱེར་ཅིག་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། གང་གིས་འཇིགས་པའི་ཚེ་ཁྱེར་ཁྱེར་བ་དེ་ཉིད་ཀྱིའོ་༎ གང་གི་ཚེ་འཇིགས་པ་མེད་པར་གྱུར་ན་ཡང ༼༢༽ བཅོམ་ལྡན་འདས་ཀྱིས་གནང་ངོ་ཞེས་སླར་མ་ཕུལ་བ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་རེ་ཞིག་ངས་དགེ་འདུན་གྱི་མལ་སྟན་དག་གནང་གི་གཏན་དུ་ནི་མ་ཡིན་གྱི་། འཇིགས་པ ༼༣༽ དང་བྲལ་ན་སླར་ཕུལ་ལ་རྒན་རིམས་སུ་བྱིན་ཅིག་།,. . . . .
9b2a2620d1944d6eab2afa79005a4a92,རྐྱང་པའི་སྒོ་གཉིས་ཀྱི་མདོའི་ཚིགས་སུ་བཅད་པ་བརྒྱད་པའོ་༎,.
0293933d000a48b08d7ea73f0fce9755,མདོར་ན་།ཛེ་ཏའི་ཚལ་དུ་མཆོད་སྟོན་ཚེ་༎རྔ་ཆེན་གྱིས་ནི་འདུ་བར་བྱ་༎གྲལ་ནི་ཆོལ་བར་འཁོད་པ་དང་༎དགེ་སློང་ལས་ནི་ཞལ་ཏར་བསྒོ་༎,.
3a9dff81c7834a9583d284f8fc582c33,སངས་རྒྱས་བཅོམ ༼༤༽ ལྡན་འདས་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་ཏེ་༎ ཁྱིམ་བདག་མགོན་མེད་ཟས་སྦྱིན་པས་བཅོམ་ལྡན་འདས་ལ་དེ་སྟེ་བཅོམ་ལྡན་འདས་ཀྱིས་གནང་ན་བདག་གིས་དུས་སྟོན་ཆེན་པོ་བགྱིའོ་ཞེས་གསོལ་བ་དང་། བཅོམ་ལྡན་འདས་ཀྱིས་བཀའ་སྩལ་པ་། ༼༥༽ ཁྱིམ་བདག་ངས་གནང་གིས་བྱོས་ཤིག་། དེ་ཛེ་ཏའི་ཚལ་དུ་དུས་སྟོན་བྱས་པ་དང་། དགེ་སློང་དག་མ་འདུས་པར་གྱུར་ནས་བཅོམ་ལྡན་འདས་ཀྱིས་མཆོད་སྟོན་ཆེན་པོ་བྱེད་ན་གངḍī་དང་། རྔ་དང་། དུང་བུས་ཤིག་དང་། དགེ་སློང་དག་གདུགས་ཚོད་ལ་བབ་པར་དུས་རིག་པར་འགྱུར ༼༦༽ རོ་ཞེས་བཀའ་སྩལ་པ་དང་། དགེ་སློང་དག་རྔ་དང་དུང་དག་གི་སྒྲས་བརྡེགས་ན་ཚོལ་བར་འཁོད་དོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་ལས་ཞལ་ཏ་བ་བསྐོས་ཏེ་ཅི་ནས་རྒན་རིམས་སུ་འཁོད ༼༧༽ ཅིག་། ཇི་ལྟར་རྒན་རིམས་སུ་འཁོད་པ་དང་། ནམ་ཟས་དག་རྒན་རིམས་ནས་བྲིམས་ཏེ་། གཞོན་ནུའི་གན་དུ་ཕྱིན་ཙམ་ནས་གདུགས་ཚོད་ཀྱང་ཡོལ་ཏེ་། དགེ་སློང་དག་ཟས་ཀྱི་བར་ཆད་དུ་གྱུར་ཏོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། ༼༡༧༩ཨ༡༽ བཅོམ་ལྡན་འདས་ཀྱིས་བཀའ་སྩལ་པ་། ལྔ་བརྒྱ་ཕྲེང་དུ་གྱིས་ལ་ཁ་ཟས་ནི་རྒན་རིམས་ཀྱི་མདུན་དུ་ཞོག་ཤིག་། དགེ་སློང་དག་གིས་དེ་བཞིན་དུ་བྱས་པ་དང་ཁྱིམ་བདག་ནི་བཟའ་བ་འཕྲིམ་པ་ལ་རྐུའོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན ༼༢༽ འདས་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། འབྲིམ་པའི་སྤྱན་པ་དགེ་སློང་སྐོས་ཤིག་། དེ་དག་ཀྱང་ཁ་ཟས་ཀྱི་བར་ཆད་དུ་གྱུར་ནས་། བཅོམ་ལྡན་འདས་ཀྱིས་བཀའ་སྩལ་པ་། དེ་དག་སྔར་ཟན་བྱིན་ལ་ཕྱིས་ཞལ་ཏ་བྱེད་དུ་ཆུག་ཤིག་།,. . . . .
703f948b75684aad94f202cc724514b5,རྐྱང་བའི ༼༣༽ སྒོ་གཉིས་པའི་མདོའི་ཚིགས་སུ་བཅད་པ་དགུ་པའོ་༎,.
eacd65e09e144cb5b55077d0e6138d0e,མདོར་ན་།དགེ་སློང་མ་ནི་མང་དུ་གྱུར་༎དགེ་སློང་དང་པོ་ཡི་རང་དང་༎གཅིག་དང་གཉིས་དང་མང་པོ་དང་༎བུ་ཆུང་རབ་ཏུ་དགར་གྱུར་པའོ་༎,.
de71ce547a39493a9f650b85f51dc0ac,སངས་རྒྱས་བཅོམ་ལྡན་འདས་ཛེ་ཏའི་ཚལ་མགོན་མེད་ཟས་སྦྱིན་གྱི ༼༤༽ ཀུན་དགའ་ར་བ་ན་བཞུགས་ཏེ་། རི་བྲགས་ཀྱི་གྲོང་གཞན་ཞིག་ན་ཁྱིམ་བདག་ཞིག་གནས་པ་དེས་དགེ་སློང་མ་མང་ཞིག་བཤོས་ལ་སྤྱན་དྲངས་ནས་ཇི་ཙམ་ཞིག་ན་དགེ་སློང་གཅིག་ཅིག་འགྲོན་པ་མང་པོ་དང་ལྷན་ཅིག་ཏུ་ལྗོངས་རྒྱུ་བ་སྤྱོད་ཅིང་རི་བྲགས་ཀྱི་གྲོང་དེར་ཕྱིན་པ་དང་། དེ་དེར ༼༥༽ བསོད་སྙོམས་ལ་ཞུགས་ན་དེ་ན་གཞན་ཞིག་གིས་དེ་ལ་འཕགས་པ་ཁྱིམ་འདི་ན་དགེ་སློང་མ་དག་བཤོས་གསོལ་ཞིང་འཁོད་ཀྱིས་དེར་བཞུད་ཅིག་ཅེས་སྨྲས་པ་དང་། དེ་ཡང་དེར་སོང་ནས་དགེ་འདུན་མའི་གནས་བརྟན་སྦོམ་མོ་དགའ་ལྡན་འདུག་སྟེ་། དེས་འཕགས་པ་དེ་སྟེ་སྦྱིན ༼༦༽ པའི་ཡོན་ཏན་བརྗོད་ནུས་ན་ནི་རྒན་རིམས་སུ་བཞུགས་ཤིག་། དེ་སྟེ་མི་ནུས་ནུ་ཕྱོགས་གཅིག་ཏུ་བཤོས་བསྣོམས་ལ་བཞུད་ཅིག་ཅེས་སྨྲས་པ་དང་། དེ་སྐྱེངས་ནས་དེས་བསམས་པ་དེ་སྟེ་བདག་གིས་སྦྱིན་པའི་ཡོན་ཏན་བརྗོད་ཀྱི་བར་དུ་འདུག་ན་ནི་འགྲོན་པ་མང་པོ་དག་ཀྱང་དང་བར ༼༧༽ འགྱུར་གྱིས་ཕྱོགས་གཅིག་ཏུ་ཟན་ཟོས་ཏེ་འགྲོའོ་སྙམ་ནས་ཕྱོགས་གཅིག་ཏུ་ཟན་ཟོས་ཏེ་སོང་ངོ་༎ རིམ་བཞིན་དུ་མཉན་དུ་ཡོད་པར་ཕྱིན་པ་དང་། དགེ་སློང་དག་གིས་ཚེ་དང་ལྡན་པ་བདེ་པར་འོངས་སམ་། ཅི་བདེ་བར་སྤྱད་དམ་ཞེས་སྨྲས་པ་དང་། དེས་སྨྲས་པ་། ག་ལ་ཞིག ༼༡༧༩བ༡༽ བདེ་བར་སྤྱད་། དགེ་སློང་མས་ཀྱལ་ཀ་བྱས་སོ་༎ དེ་ཇི་ལྟར་བྱས་ཞེས་སྨྲས་པ་དང་། དེ་ལྟར་གྱུར་བ་རྒྱས་པར་དགེ་སློང་དག་ལ་སྨྲས་སོ་༎ དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། གང་ན་དགེ་སློང་གཅིག་དང ༼༢༽ དགེ་སློང་མ་གཅིག་གནས་པ་དེ་ན་དགེ་སློང་དེ་གྲལ་ཀྱང་དང་ངོ་༎ ཆུ་ཡང་དང་པོ་༎ ཟན་ཡང་དང་པོར་ཟོ་ཤིག་། གང་ན་དགེ་སློང་མ་གཉིས་སམ་། གསུམ་མམ་། དེ་ལས་ལྷག་པ་ཞིག་ལ་དགེ་སློང་གཅིག་ཅིག་འོངས་ན་དགེ་སློང་གཅིག་པུ་དེ་སྟན་ཡང་དང་པོ་༎ ཆུ་ཡང་དང་ངོ་༎  ༼༣༽ ཟན་ཡང་དང་པོར་ཟོ་ཤིག་། གང་དེ་སྟེ་དགེ་སློང་མ་དག་འབའ་ཞིག་ན་ཡང་རྟག་ཏུ་གྲལ་གྱི་དང་པོར་སྟན་ཅིག་ལྷག་པར་ཞོག་ལ་འཁོད་ཅིག་དེ་སྟེ་དགེ་ཚུལ་ཕ་ཞིག་འོངས་ན་ཡང་དེ་དེར་འདུག་ལ་ཟོ་ཤིག་། དེ་སྟེ་དེས་མི་ནུས་པར་གྱུར་ན་ཡང་དགེ་སློང་མས་སྦྱིན་པའི་ཡོན་ཏན་ལྷོགས ༼༤༽ ཤིག་། དགེ་སློང་མས་དེ་ལྟར་མ་བྱས་ན་འདས་པ་དང་བཅས་པར་འགྱུར་རོ་༎,. . . . . . . .
4bdf24dcf09143aa8cf43676d0900542,གླེང་གཞི་ནི་མཉན་དུ་ཡོད་པ་ན་སྟེ་།,.
015b215946964bff952905cc72253e5b,ཁྱིམ་བདག་མགོན་མེད་ཟས་སྦྱིན་པས་ཛེ་ཏའི་ཚལ་དུ་དུས་སྟོན་ཆེན་པོ་བྱས་ནས་བུ་དང་ཆུང་མ་དགེ་འདུན་ལ་ཡོན་དུ་ཕུལ་པ་དང་། དགེ་སློང་དག་གིས་ཇི ༼༥༽ ལྟར་བྱ་བ་མི་ཤེས་ནས་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཁྱིམ་བདག་ལ་དྲིས་ཤིག་། དྲིས་པ་དང་། ཕ་དེས་སྨྲས་པ་། འཕགས་པ་དག་རིན་ཐང་ཆོད་ཅིག་དང་བདག་གིས་གླུང་གསོལ་ལོ་༎  ༼༦༽ དྲུག་སྟེ་དག་གིས་དལ་འགྲན་ཅིང་སྦེལ་བ་ལ་ཞུགས་པ་དང་། དེའི་ནང་ནས་ཆུང་མ་བུ་ཆུང་དུ་མ་ཅན་གྱིས་ཁྱིམ་བདག་མགོན་མེད་ཟས་སྦྱིན་གྱི་རྐད་པ་ལ་བཏུད་དེ་ཇོ་བོ་བདག་གི་བུ་ཆུང་གིས་བདག་མ་གཏང་ཤིག་ཅེས་སྨྲས་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས ༼༧༽ ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་སེམས་ཅན་གྱི་ནང་ན་བུད་མེད་ལས་སྙིང་ཆུར་བ་མེད་ཀྱིས་འཇིགས་པར་མ་བྱ་ཤིག་། དེ་བས་དགེ་སློང་གིས་བུད་མེད་ཀྱི་རིན་ཐང་མ་གཅོད་ཅིག་། བཅད་ན་འདས་པ་དང་བཅས་པར་འགྱུར་རོ་༎ སྦྱིན ༼༡༨༠ཨ༡༽ བདག་གིས་ཇི་ལྟར་དགའ་ཞིང་དགའ་སྟེ་བྱིན་བཞིན་དུ་ལོངས་ཤིག་།,. . .
ca3188e83ac547538f6108073892f7df,རྐྱང་པའི་མདོའི་ཚིགས་སུ་བཅད་པ་བཅུ་བ་རྫོགས་སྟོ་༎,.
8274a929d8d84d669b09ec66de229178,མདོར་བསྡུས་པར་ན་།<་བར།>ཡོ་བྱད་བུས་བ་བླུན་པ་དང་༎གང་གི་བ་དང་དེ་ཡི་སྟེ་༎དེ་ལྟར་ཁྱེའུ་ལས་བསླང་མི་བྱ་༎མགོན་མེད ༼༢༽ ཟས་སྦྱིན་དེ་བཞིན་ཏེ་༎སྤུ་གྲི་དང་ནི་འཁོར་རྣམས་དང་༎ཆུ་དང་བསྡུས་པར་གསུངས་བའོ་༎,.
c1a590c8c4b4480b95af75c0fc2b2b42,མདོར་ན་།ཡོ་བྱད་རྣམས་དང་གནང་བ་དང་༎ཨུ་པཱ་ལིས་ནི་དྲིས་པ་སྟེ་༎ཇི་ལྟར་བྱིན་གྱིས་བརླབ་པར་བྱ་༎ཡིད་གཅུགས་ཚིགས་བཅད་མདོར་གསུངས་པའོ་༎,.
09c2b746149e4b7fb446f40fe6731b6b,སངས ༼༣༽ རྐྱས་བཅོམ་ལྡན་འདས་མཉན་དུ་ཡོད་བན་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་ཏེ་། དགེ་སློང་དག་ལྗོངས་རྒྱུ་བ་སྤྱོད་པ་ནན་པར་གྱུར་ཏེ་། ཁ་ཅིག་ལ་སྨན་མེད་ནས་ལྷུང་བཟེད་བཙོངས་ཀྱང་ཁྱིམ་བདག་གིས་མ་ཉོས་ནས་དུས་འདས་པར་གྱུར་ཏོ་༎ དེ་ལྟར ༼༤༽ གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་ནས་། བཅོམ་ལྡན་འདས་ཀྱིས་བཀའ་སྩལ་པ་། དེ་ལྟ་བས་ན་གནང་གིས་ཡོ་བྱད་དང་གོས་ཆོངས་ཤིག་། བཅོམ་ལྡན་འདས་ཀྱིས་ཡོ་བྱད་དང་གོས་ཆོངས་ཤིག་ཅེས་གསུངས་པ་དང་། དགེ་སློང་དག་གིས་བཀྲུས་ནས ༼༥༽ ཁ་བསྡུར་ཏེ་བཅངས་པ་དང་རིན་ཆུང་དུར་གྱུར་ཏོ་༎ བཅོམ་ལྡན་འདས་ཀྱིས་བཀའ་སྩལ་པ་། མ་བཀྲུས་ཁ་མ་བསྒྱུར་། སར་བ་བཏགས་མ་ཐག་ཆོངས་ཤིག་། སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པཱ་ལིས་ཞུས་པ་། བཙུན་པ་བཅོམ་ལྡན་འདས་ཀྱིས་དགེ་སློང ༼༦༽ དག་གིས་ཡོ་བྱད་བཅུ་གསུམ་ཆོངས་ཤིག་ཅེས་བཀའ་སྩལ་ནི་ཇི་ལྟར་བྱིན་གྱིས་བརླབ་པར་བགྱི་། ཨུ་པཱ་ལི་སོ་སོར་བྱིན་གྱིས་བརླབ་པར་བྱ་སྟེ་། ཆོས་གོས་འདི་ནི་སྦྱར་མར་བྱིན་གྱིས་བརླབ་སྟེ་། བྱ་བ་ཟིན་པ་ཡོངས་སུ་སྤྱད་པའོ་༎ དེ་བཞིན་དུ་སྟོད་གཡོགས་དང་མཐང་གོས ༼༧༽ དང་། ཤམ་ཐབས་དང་། ཤམ་ཐབས་ཀྱི་འཐེབ་དང་། སྟོད་ཆགས་དང་། སྟོད་ཆགས་ཀྱི་འཐེབ་དང་། གདོང་ཕྱིས་དང་། ལུས་ཕྱི་བ་དང་། གཡན་པའི་གོས་དང་། སྐྲ་བཟེད་དང་། གཡོགས་མ་དང་། རས་ཆེན་ཏེ་གོས་འདི་ནི་ཡོ་བྱད་ཀྱི་གོས་སུ་བྱིན་གྱིས་བརླབས ༼༡༨༠བ༡༽ ཏེ་། ན་བ་ལ་དགོས་ཏེ་བདག་དང་ཚངས་པ་མཚུངས་པར་སྤྱོད་པའི་ཕྱིར་བྱིན་གྱིས་བརླབ་བོ་༎ ཡང་སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པཱ་ལིས་ཞུས་པ་། བཙུན་བ་བཅོམ་ལྡན་འདས་ཀྱིས་ཡོ་བྱད་བཅུ་གསུམ་བྱིན་གྱིས་རློབས་ཤིག་ཅེས་བཀའ་སྩལ་ན་། དེ་ལས་ལྷག ༼༢༽ པའི་གོས་རྣམས་ཇི་ལྟར་བགྱི་། བཅོམ་ལྡན་འདས་ཀྱིས་བཀའ་སྩལ་པ་། ཨུ་པཱ་ལི་དེ་ནི་སློབ་དཔོན་དང་། མཁན་པོ་དང་། ཡིད་གཅུགས་བ་རྣམས་ལ་བསྡོས་ལ་བཅད་པར་བྱ་སྟེ་། དེ་ཡང་འདི་ལྟར་བསྔོ་བར་བྱའོ་༎ དགེ་སློང་གཅིག་གི་མདུན་དུ་འདུག་ལ་འདི་སྐད་སྨྲོས་ཤིག་། ༼༣༽ དགོངས་ཤིག་ཚེ་དང་ལྡན་པ་བདག་མིང་འདི་ཞེས་བགྱི་པ་ལ་གོས་འདི་ལྷག་པར་བསྔོ་སྟེ་། བསྔོ་བའི་རིགས་པས་ན་མཁན་པོ་ལ་བསྔོ་སྟེ་། མཁན་པོ་ཡིད་བཅུགས་པས་བཅང་པར་བགྱིའོ་༎ དེ་བཞིན་དུ་ལན་གཉིས་ལན་གསུམ་དུ་བརྗོད་པར་བྱའོ་༎,. . . . . . .
305d413f7f33415493ca4b9147762265,རྐྱང་པའི་ནང་ན་སྒོ་གསུམ ༼༤༽ པའི་མདོའི་ཚིགས་སུ་བཅད་པ་དང་པོའོ་༎,.
337902790eb64fd6b2987dfa1263d77d,མདོར་ན་།བུས་པ་བླུན་ལ་སོགས་ཤེས་པ་༎བཅུ་གཉིས་ཀྱི་ནི་གང་ཟག་དང་༎དེ་བཞིན་རྣམ་པར་དབྱེ་བ་དང་༎ཚུལ་བཞིན་བ་ནི་གསུམ་པའོ་༎,.
92ef2c95bd1f4067b07b89aff762fa03,སངས་རྒྱས་བཅོམ་ལྡན་འདས་མཉན་དུ་ཡོད་པ་ན་ཛེ་ཏའི་ཚལ་མགོན་མེད་ཟས ༼༥༽ སྦྱིན་གྱི་ཀུན་དགའ་ར་བ་ན་བཞུགས་སོ་༎ བཅོམ་ལྡན་འདས་ལ་ཆོ་དང་ལྡན་པ་ཨུ་པཱ་ལིས་ཞུས་པ་། བཙུན་པ་གང་ཟག་དུའི་སླར་བཟློག་པ་མི་བརྩན་། བཅོམ་ལྡན་འདས་ཀྱིས་བཀའ་སྩལ་པ་། ཨུ་པཱ་ལི་བཅུ་གཉིས་ཏེ་། བུས་པ་དང་། གླུན་པོ་དང་། མི་གསལ་བ་དང་། ༼༦༽ མི་མཁས་པ་དང་། ངོ་ཚ་མེད་པ་དང་། ཁོན་དུ་འཛིན་པ་དང་། མཚམས་ཀྱི་ཕྱི་རོལ་ན་འདུག་པ་དང་། སྤྲངས་པ་དང་། ཚིག་མི་བརྟན་པ་དང་། སྤྱོད་ལམ་ལས་འགལ་བ་དང་། ཚུལ་བཞིན་དུ་མི་གནས་པ་དང་། བསླབ་པ་བྱིན་པའོ་༎ ཡང་ཞུས་པ་བཙུན་པ་ཇི་ཙམ་གྱིས ༼༧༽ ན་བྱིས་པ་ལྟ་བུ་ནས་ཇི་ཙམ་གྱིས་ན་བསླབ་པ་སྩལ་པའི་བར་དུ་ལགས་། ཨུ་པཱ་ལི་གང་ལོག་པར་བསམ་པ་སེམས་པ་དང་། ལོག་པར་སྨྲ་བ་ལོག་པར་སྨྲ་བ་དང་། བཟློག་དཀའ་བར་བཟློག་པ་ཡིན་ཏེ་། ཨུ་པཱ་ལི་ད་ལྟར་བགྱིས་པར་འགྱུར་རོ་༎ བཙུན་པ་ཇི་ཙམ་ན་གླེན ༼༡༨༡ཨ༡༽ པ་ལགས་། མདོ་སྡེ་མི་འཛིན་པ་། འདུལ་བ་མི་འཛིན་པ་། མ་ལྟ་བུ་མི་འཛིན་པ་སྟེ་། འདི་ཙམ་གྱིས་ན་། ཨུ་པཱ་ལི་གླེན་པ་ཡིན་ནོ་༎ བཙུན་པ་ཇི་ཙམ་གྱིས་ན་མི་གསལ་བ་ལགས་། ཨུ་པཱ་ལི་གང་མདོ་སྡེ་ཡང་འཛིན་། འདུལ་བ་ཡབ་འཛིན་། མ་ལྟ་བུ་ཡང ༼༢༽ འཛིན་མོད་ཀྱི་། འོན་ཀྱང་མདོ་སྡེ་དང་། འདུལ་བ་དང་། ཆོས་མངོན་དུ་བྱ་བའི་དོན་མི་ཤེས་པ་སྟེ་། འདི་ཙམ་གྱིས་ན་ཨུ་པཱ་ལི་མི་གསལ་བ་ཡིན་ནོ་༎ བཙུན་པ་ཇི་ཙམ་གྱིས་ན་མི་མཁས་པ་ལགས་། ཨུ་པཱ་ལི་གང་མོད་སྡེ་དང་། འདུལ་བ་དང་། མ་ལྟ་བུ་ཡང་འཛིན་། དེ ༼༣༽ དག་གི་དོན་ཀྱང་ཤེས་མོད་ཀྱི་། གཞན་ཤེས་པར་བྱེད་མི་ནུས་པ་ནི་ཨུ་པཱ་ལི་མི་མཁས་པ་སྟེ་། འདི་ཙམ་གྱིས་ན་ཨུ་པཱ་ལི་མི་མཁས་པ་ཡིན་ནོ་༎ བཙུན་པ་ཇི་ཙམ་གྱིས་ན་ངོ་ཚ་མེད་པ་ལགས་། ཨུ་པཱ་ལི་དེ་ནི་ཕས་ཕམ་བ་བཞི་ལས་གང་ཡང་རུང་ཉེས་པ་བྱུང་བར་གྱུར་པ་སྟེ་། ཨུ ༼༤༽ པཱ་ལི་དེ་ནི་ངོ་ཚ་མེད་པར་གྱུར་པའོ་༎ བཙུན་པ་ཇི་ཙམ་གྱིས་ན་ཁོན་དུ་འཛིན་པ་ལགས་། ཨུ་པཱ་ལི་དེ་ཁྲོ་བ་དང་། ཐབ་མོ་དང་། གཞན་ཡང་གང་དང་གང་དུ་འཐབ་པའི་སྒོར་གྱུར་པ་སྟེ་། ཨུ་པཱ་ལི་དེ་ཙམ་གྱིས་ན་ཁོན་དུ་འཛིན་པའོ་༎ བཙུན་པ་ཇི་ཙམ་གྱིས་ན་མཚམས་ཀྱི་སླད་རོལ་ན ༼༥༽ མཆིས་པ་ལགས་། དེ་ནི་ཨུ་པཱ་ལི་དགེ་སློང་གི་མཚམས་ཀྱི་ཕྱི་རོལ་ན་འདུག་པ་སྟེ་། ཨུ་པཱ་ལི་དེ་ཙམ་གྱིས་ན་མཚམས་ཀྱི་ཕྱི་རོལ་ན་འདུག་པའོ་༎ བཅུན་པ་ཇི་ཙམ་གྱིས་ན་སྤངས་པ་ལགས་། ཨུ་པཱ་ལི་དེ་ནི་དགེ་འདུན་གྱི་གསོལ་པ་དང་བཞིའི་ལས་ཀྱིས་སྤངས་པ་སྟེ་། ཨུ་པཱ་ལི ༼༦༽ དེ་ཙམ་གྱིས་ན་སྤངས་པར་གྱུར་པ་ཞེས་བྱའོ་༎ བཙུན་པ་ཇི་ཙམ་གྱིས་ན་ཚིག་མི་བརྟན་པར་གྱུར་པ་ལགས་། ཨུ་པཱ་ལི་དེ་ནི་ཚིག་མི་བརྟན་པར་གྱུར་པ་དང་། བརྫུན་དུ་སྨྲ་བ་དང་། ཕྲ་མ་དང་། ཚིག་རྩུབ་པོ་དང་། ཚིག་ཁྱལ་པར་སྨྲ་བའོ་༎ ཨུ་པཱ་ལི་དེ་ཙམ་གྱིས་ན་ཚིག་མི ༼༧༽ བརྟན་པར་གྱུར་པའོ་༎ བཙུན་པ་ཇི་ཙམ་གྱིས་ན་སྤྱོད་ལམ་ལས་ག་ལ་བར་གྱུར་པ་ལགས་། ཨུ་པཱ་ལི་དེ་ནི་དགེ་འདུན་གྱི་ནང་ནས་ལངས་ཏེ་སོང་བའོ་༎ ཨུ་པཱ་ལི་དེ་ལྟར་ན་སྤྱོད་ལམ་ལས་གལ་བར་གྱུར་པའོ་༎ བཙུན་པ་ཇི་ཙམ་གྱིས་ན་ཚུལ་བཞིན་ལ་མི་གནས་པར་གྱུར་པ་ཞེས ༼༡༨༡བ༡༽ བགྱི་། ཨུ་པཱ་ལི་དེ་ནི་མི་སྤྱོད་པ་ནི་སྤྱོད་དགེ་སློང་གི་བསླབ་པ་ལ་མི་སློབ་པའོ་༎ ཨུ་པཱ་ལི་དེ་ཙམ་གྱིས་ན་ཚུལ་བཞིན་ལ་མི་གནས་པར་གྱུར་པ་ཞེས་བྱའོ་༎ བཙུན་བ་ཇི་ཙམ་གྱིས་ན་བསླབ་པ་སྩལ་པར་གྱུར་པ་ཞེས་བགྱི་། ཨུ་པཱ་ལི་དེ་ནི་དགེ་སློང་ལ་དགེ་འདུན་གྱིས་གསོལ་བ ༼༢༽ དང་བཞིའི་ལས་ཀྱིས་ནམ་འཚོའི་བར་དུ་བསླབ་པ་བྱིན་པར་གྱུར་བ་སྟེ་། ཨུ་པཱ་ལི་དེ་ལྟ་བུ་ནི་བསླབ་པ་བྱིན་པར་གྱུར་པའོ་༎ ཡང་གསོལ་པ་། བཙུན་པ་ཇི་ཙམ་གྱིས་ན་གང་ཟག་གིས་སླར་བཟློག་པ་ལ་བརྩན་པ་ལགས་། བཅོམ་ལྡན་འདས་ཀྱིས་བཀའ་སྩལ་པ་། ཨུ་པཱ་ལི་རྣམ་པ་གསུམ ༼༣༽ སྟེ་། ཚུལ་བཞིན་ལ་གནས་པ་དང་། ཚིག་བརྟན་པ་དང་། སྤྱོད་ལམ་ལས་མ་གལ་པའོ་༎,. . . . . . . . . . . . . . . . . .
8a0de7314764447c855fc1c13964a738,རྐྱང་པའི་སྒོ་གསུམ་པའི་མདོའི་ཚིགས་སུ་བཅད་པ་གཉིས་པའོ་༎,.
7efa87ecf9c841118cc4472a6146a67e,མདོར་ན་།གང་གི་ཕྱིར་ནི་བྱ་བ་དང་༎གང་ཟག་ཀྱང་ནི་བཅུ་གཉིས་ནི་༎བསྙེན་པར་རྫོགས་པར་བྱེད་པ་དང་༎༼༤༽ ཁྱིམ་པ་ཡིན་པར་ཁས་བླངས་པའོ་༎,.
ca93d5c6ea2644c59c781dca2343c33c,སངས་རྒྱས་བཅོམ་ལྡན་འདས་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པཱ་ལིས་ཞུས་པ་། བཙུན་པ་བཅོམ་ལྡན་འདས་ཀྱིས་གང་ལ་ལས་བྱ་བ་དེའི་སླར་བཟློག ༼༥༽ པ་མི་བརྩན་ནོ་ཞེས་བཀའ་སྩལ་ན་། བཙུན་པ་གང་ཟག་བཅུ་གཉིས་སོ་སོར་བསྒོ་བའི་ཚེ་དེ་དག་འདི་སྐད་དུ་མཆི་སྟེ་། ཚེ་དང་ལྡན་པ་དག་ངེད་ཅག་ལ་ནི་མ་སྒོ་ཤིག་ཅེས་མཆིན་ཅི་དེ་དག་གིས་སླར་བཟློག་པ་ཡང་མི་བརྩན་ནམ་། ཨུ་པཱ་ལི་བརྩན་ནོ་༎ དེའི་ཆད་པའི་ལས་ལ་ངས་དགོངས་ཏེ ༼༦༽ གསུངས་སོ་༎ བཙུན་པ་བསྙེན་པར་རྫོགས་པར་བགྱིད་པ་ཁྱིམ་པ་ལགས་པར་ཁས་བླངས་ན་བསྙེན་པར་རྫོགས་པ་ཞེས་བགྱི་འམ་བསྙེན་པར་མ་རྫོགས་པ་ཞེས་བགྱི་། ཨུ་པཱ་ལི་བསྙེན་པར་རྫོགས་པར་བྲིན་ཀྱང་ཁྱིམ་པ་ཡིན་པར་ཁས་བླངས་ན་། དེ་ཡང་བསྙེན་པར་མ་རྫོགས ༼༧༽ པ་ཞེས་བྱན་བསྙེན་པར་རྫོགས་པར་བྱེད་པའི་ཚེ་ལྟ་སྨོས་ཀྱང་ཅི་དགོས་།,. . . .
7858104d772445e6886fd3c20c65dc7e,རྐྱང་པའི་སྒོ་གསུམ་པའི་མདོའི་ཚིགས་སུ་བཅད་པ་གསུམ་པའོ་༎,.
a25c1c4358f44111b70c5239cfbc243c,མདོར་ན་།ཚིལ་བུ་དག་ནི་མི་རུང་བ་༎ལྔ་པོ་གང་གིས་རྐང་མི་བསྐུ་༎དབང་ཕྱུག་བསྒྲག་བར་བྱ་བ་དང་༎ཞིང་གི་དངོས་པོ་དགེ ༼༡༨༢ཨ༡༽ འདུན་གྱིའོ་༎,.
133b04c856e647ddb75c555508dcc40f,སངས་རྒྱས་བཅོམ་ལྡན་འདས་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ སངས་རྒྱས་བཅོམ་ལྡན་འདས་ཀྱིས་མི་རུང་བ་རྣམ་པ་ལྔའི་ལྷ་མ་མ་འཆང་ཤིག་ཅེས་བཀའ་སྩལ་པ་དང་། དྲུག་སྡེ་དག་གིས་མི་རུང་བ་རྣམ ༼༢༽ ལྔ་པོ་དེ་དག་གི་ཚིལ་བུས་རྐང་པ་བྱུགས་ནས་ཡུལ་ཀོ་ས་ལའི་རྒྱལ་པོ་གསལ་རྒྱལ་གྱི་བ་ལ་གླང་གི་དྲུང་དུ་དོང་སྟེ་། རྫི་ཕྱོགས་སུ་འཁོད་པ་དང་། བལ་གླང་དག་གིས་དྲི་ཚོར་ནས་བྲོས་པ་དང་། དེ་དག་གིས་ཚེ་དང་ལྡན་པ་དག་ཟུང་ཤིག་ཅེས་སྨྲས་པ་དང་། དེ་དག་གིས་སྨྲས་པ ༼༣༽ བདག་ཅག་གིས་གཟུང་པར་མི་ནུས་སོ་༎ བཞིན་བཟངས་ངེད་ཀྱིས་གཟུང་ངམ་། འཕགས་པ་དག་ཟུང་ཤིག་གེད་ལ་ཅི་སྦྱིན་། བཅའ་བའི་རིན་སྦྱིན་ནོ་༎ དེས་དེ་དག་གི་མདུན་དུ་སོང་སྟེ་རྫི་མི་ལྔད་བའི་ཕྱོགས་སུ་འདུག་པ་དང་། བལ་གླང་དེ་དག་ཀྱང་འཁོད་དོ་༎ དེ་དག་གིས ༼༤༽ སྨྲས་པ་། འཕགས་པ་དག་ཅི་ཁྱེད་རིག་པ་མཁྱེན་ནམ་། བཞིན་བཟངས་ངེད་རིག་པ་མི་ཤེས་མོད་ཀྱི་། ངེད་ཀྱི་བལ་གླང་ཅང་ཤེས་ཀྱི་ཚིལ་བུས་རྐང་བ་བསྐུས་པས་སོ་༎ འཕགས་པ་དག་རྒྱལ་པོའི་བལ་གླང་མཆོག་དག་བྲོས་པར་གྱུར་ནས་། ཁྱེད་ཀྱིས་རྒྱལ་པོ་ལ་གནོད ༼༥༽ པ་བྱས་པར་མི་འགྱུར་རམ་ཞེས་སྨྲས་ནས་དེ་དག་ཉེས་པ་ངོར་བརྗོད་ཅིང་འཕྱས་འདོགས་ཏེ་མི་སྙན་པར་ཟེར་རོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་གིས་བལ་གླང་ཅང་ཤེས་ཀྱི་ཚིལ ༼༦༽ གྱིས་རྐང་པ་བྱུག་པར་མ་བྱེད་ཅིག་། དགེ་སློང་གིས་བལ་གླང་ཅང་ཤེས་ཀྱི་ཚིལ་གྱིས་རྐང་པ་ལ་བྱུག་ན་འདས་པ་དང་བཅས་པར་འགྱུར་རོ་༎ ཇི་ལྟར་བལ་གླང་ཅང་ཤེས་པ་བཞིན་དུ་རྟ་ཅང་ཤེས་དང་། སེང་གེ་དང་། སྟག་དང་། གཟིག་ལ་སོགས་པ་རྒྱས་པར་བརྗོད་པར ༼༧༽ བྱའོ་༎,. . . . . . . .
3c03828243bc4c3d8fcad823969e4e62,གླེང་གཞི་ནི་རྒྱལ་པོའི་ཁབ་ན་སྟེ་།,.
6a063cb7181549f3bae28bdd0aa141fa,དེ་ནས་རྒྱལ་པོ་གཟུགས་ཅན་སྙིང་པོ་ཚེ་དང་ལྡན་པ་ཀུན་དགའ་བོ་གང་ན་བ་དེར་སོང་སྟེ་དྲུང་དུ་ཕྱིན་པ་དང་། ཚེ་དང་ལྡན་པ་ཀུན་དགའ་བོའི་རྐང་པ་ལ་མགོ་བོས་ཕྱག་འཚལ་ནས་ཕྱོགས་གཅིག་ཏུ་འདུག་གོ་༎ ཕྱོགས་གཅིག་ཏུ ༼༡༨༢བ༡༽ འདུག་ནས་རྒྱལ་པོ་གཟུགས་ཅན་སྙིང་པོས་ཚེ་དང་ལྡན་པ་ཀུན་དགའ་བོ་ལ་འདི་སྐད་ཅེས་སྨྲས་སོ་༎ འཕགས་པ་ཀུན་དགའ་བོ་སེང་གེའི་གདན་བཤམས་པ་འདི་ཅི་ཞིག་བགྱི་ཅི་དེང་ཆོས་བསྒྲགས་སམ་། དེའི་ཚེ་གསོ་སྦྱིན་གྱི་དུས་ལ་བབ་སྟེ་། དེ་རྒྱལ་པོ་ཆེན་པོ་དགེ་སློང་གིས ༼༢༽ མཚུངས་པར་བཟུང་པ་ལགས་ཀྱི་ཁྱིམ་པས་མཆུངས་པར་བཟུང་པ་མ་ལགས་སོ་༎ ཞེས་སྨྲས་པ་དང་། རྒྱལ་པོས་རྐང་པ་ལ་ཕྱག་འཚལ་ཏེ་སོང་ངོ་༎ མཁྱེན་བཞིན་དུ་འདྲི་བ་ནི་སངས་རྒྱས་བཅོམ་ལྡན་འདས་ཏེ་། སངས་རྒྱས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན ༼༣༽ དགའ་བོ་ལ་ཅིའི་ཕྱིར་རྒྱལ་པོ་ཆོས་མ་མཉན་པར་སོང་ཞེས་སྨྲས་པ་དང་། དེ་ལྟར་གྱུར་བ་བཅོམ་ལྡན་འདས་ལ་ཞིབ་མོར་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཀུན་དགའ་བོ་ཁྱོད་ཀྱིས་ཉེས་སོ་༎ དེ་སྟེ་རྒྱལ་པོ་གཟུགས་ཅན་སྙིང་པོ་སོ་སེར་ཐར་པ་ཐོས་པར ༼༤༽ གྱུར་ན་ངེས་པར་དེ་སྡོན་པས་ཀྱང་མངོན་དུ་དགའ་བར་འགྱུར་ཏེ་། དགའ་ནས་དགའ་བའི་དབང་གིས་བྱ་བ་བྱེད་དུ་གདོན་མི་ཟའོ་༎ དེ་བས་ན་ངས་གནང་གིས་འདི་འདྲ་བའི་སྐྱེས་བུ་དམ་པ་དད་པ་དེ་དག་ལ་ནི་ཐོས་པར་གྱིས་ཤིག་། གཞན་ཡང་རབ་ཏུ་ཕྱུག་ལ་མ་དད་། དབུལ་ལ་རབ ༼༥༽ ཏུ་དད་དེ་། བཅོམ་ལྡན་འདས་ཀྱིས་བཀའ་སྩལ་པ་། དེ་ལྟ་བུ་དག་ལའང་ཐོས་པར་གྱིས་ཤིག་། གང་གི་ཚེ་ཚེ་དང་ལྡན་པ་གྲོ་ཞིན་བྱེ་བ་ཉི་ཤུ་པ་ཞེས་བྱ་བ་སྐྱ་བོ་བསེང་བསེང་པོ་སྐེམ་ཞིང་རིང་ལ་རྨྱ་ཞིང་ལུས་ཉམ་ཆུང་བར་གྱུར་པ་དང་། བཅོམ་ལྡན་འདས་ཀྱིས་གཟིགས་ཏེ་། ཚེ་དང ༼༦༽ ལྡན་པ་ཀུན་དགའ་བོ་ལ་བཀའ་སྩལ་པ་། ཀུན་དགའ་བོ་ཅིའི་ཕྱིར་ན་གྲོ་ཞིན་བྱེ་བ་ཉི་ཤུ་པ་ཞེས་བྱ་བ་སྐྱ་བོ་པ་སེང་བསེད་པོ་སྐེམ་ཞིང་རིང་ལ་རྨྱ་ཞིང་ཉམ་ཆུང་བར་གྱུར་། དེས་བཅོམ་ལྡན་འདས་དེ་དང་པོ་བཙས་ནས་ཐུག་པ་འབའ་ཞིག་གིས་ལུས་བསྐྱེད་པ་ལགས་སོ་ཞེས་གསོལ ༼༧༽ པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཀུན་དགའ་བོ་དེ་ལྟ་བས་ན་ངས་གནང་གིས་གྲོ་ཞིན་བྱེ་བ་ཉི་ཤུ་པ་ལ་ཐུག་པ་ལུད་ཅིག་།,. . . . . . .
887855ba1ddb44a08377e9d251ad81ec,དེ་ནས་ཚེ་དང་ལྡན་པ་ཀུན་དགའ་བོས་གྲོ་ཞིན་བྱེ་བ་ཉི་ཤུ་པ་ལ་ཚེ་དང་ལྡན་པ་གྲོ་ཞིན་བཅོམ་ལྡན་འདས་ཀྱིས་ཁྱོད་ནི་ཐུག་པ་འཐུང ༼༡༨༣ཨ༡༽ ཤིག་པར་གནང་པོ་ཞེས་བསྒོ་བ་དང་། དེས་སྨྲས་པ་། བཙུན་པ་ཀུན་དགའ་བོ་བདག་གཅིག་པུ་ལའམ་། དེ་སྟེ་དགེ་འདུན་ཐམས་ཅད་དེས་སྨྲས་པ་། ཁྱོད་གཅིག་བུའོ་༎ བཙུན་པ་ཀུན་དགའ་བོ་འདིས་གླེངས་པས་ན་ཚངས་པ་མཚུངས་པར་སྤྱོད་བ ༼༢༽ དག་གིས་ཀྱང་འདི་སྐད་དུ་གྲོ་ཞིན་བྱེ་བ་ཉི་ཤུ་བ་བསྟན་པ་ལ་རབ་ཏུ་བྱུང་ནས་སྔོན་གྲོང་ཁྱེར་ཙམ་པན་ལོ་ལགས་པར་གྱུར་པའི་ཚེ་། བལ་གླང་བདུན་གྱིས་དྲང་བ་ཡང་སྤངས་ཏེ་རབ་ཏུ་བྱུང་ན་ད་ཐུག་བཙམ་ལ་ཡང་ཆགས་སོ་ཞེས་ཟེར་གྱིས་། བཅོམ་ལྡན་འདས་ཀྱིས་བདག་གི་ཕྱིར ༼༣༽ དགེ་འདུན་ཐམས་ཅད་ཀྱང་ཐུགས་གནང་ན་བདག་ཀྱང་གཟོད་འཚལ་བར་བགྱིའོ་ཞེས་གསོལ་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་ཏོ་༎ བཅོམ་ལྡན་འདས་ཀྱིས་བཀའ་སྩལ་པ་། དེ་ལྟར་ན་གནང་གིས་གྲོ་ཞིན་བྱེ་བ་ཉི་ཤུ་བའི་ཕྱིར་དགེ ༼༤༽ འདུན་ཐམས་ཅད་ཀྱང་ཐུག་པ་འཐུང་ཤིག་། གང་གི་ཚེ་རྒྱལ་པོ་གཟུགས་ཅན་སྙིང་པོ་བཅོམ་ལྡན་འདས་ཀྱིས་དགེ་འདུན་རྣམས་ཐུག་པ་འཐུང་བར་གནང་ངོ་ཞེས་ཐོས་ནས་དེས་དགེ་འདུན་ལ་སོ་བོན་བུམ་པ་སྟོང་གིས་བཏབ་པའི་ཞིང་དག་ཕུལ་བ་དང་། དགེ་སློང་དག་གིས་མ ༼༥༽ བླངས་ནས་། བཅོམ་ལྡན་འདས་ཀྱིས་བཀའ་སྩལ་པ་། དགེ་འདུན་གྱི་ཕྱིར་ན་བླང་བར་བྱ་སྟེ་དེ་ལ་ཐེ་ཚོམ་དུ་མ་བྱེད་ཅིག་། དེ་བས་ན་ཞིང་ལས་བྱུང་བ་རྣམས་དགེ་འདུན་གྱིས་སྤྱད་པར་གྱིས་ཤིག་།,. . .
f23160c140b8438ca056376c23e4d326,རྐྱང་པའི་སྒོ་གསུམ་པའི་མདོའི་ཚིགས་སུ་བཅད་པ་བཞི་པའོ་༎,.
161f73a6526e4413904921f86f271247,མདོར་ན་།༼༦༽ གདིང་དང་བསྙེན་པར་རྫོགས་པ་དང་༎དགེ་ཚུལ་ཕ་དང་གསར་བུ་དང་༎སྙོམས་ཞུགས་དང་ནི་མི་གནང་བ་༎བསླབ་པ་བྱིན་པ་གཉིས་པའོ་༎,.
c979af7d4db04898b3da22d2d9ea8813,སངས་རྒྱས་བཅོམ་ལྡན་འདས་མཉན་དུ་ཡོད་པ་ན་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ སངས ༼༧༽ རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པཱ་ལིས་ཞུས་པ་། བཙུན་པ་དགེ་སློང་དང་ཁྱིམ་པ་གཉིས་ལྷན་ཅིག་ཏུ་གདིང་བ་གཅིག་ལ་མཆིས་སུ་རུང་ངམ་། ཨུ་པཱ་ལི་དེ་ནི་མི་རུང་མོད་ཀྱི་། དེ་ལྟ་བུའི་རྐྱེན་ཅིག་བྱུང་ན་གནང་ངོ་༎ བཙུན་པ་དགེ་ཚུལ་ཕ་དང་། དགེ་སློང་གསར་བུ་དང་། ༼༡༨༣བ༡༽ མ་ནིང་དང་། ཟ་མ་དང་། དགེ་སློང་མ་སུན་ཕྱུང་བ་དང་། ཕ་བསད་པ་དང་། མ་བསད་པ་དང་། དགྲ་བཅོམ་པ་བསད་པ་དང་། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང་། མུ་སྟེགས་ཅན་དང་། མུ་སྟེགས་ཅན་དུ་སོང་བ་དང་། ༼༢༽ རྐུན་གནས་དང་། སོ་སོར་གནས་པ་དང་། མི་གནས་པ་དག་ལ་སོགས་པ་དང་གདིང་བ་གཅིག་གི་སྟེང་ན་ལྷན་ཅིག་ཏུ་མཆིས་པར་རུང་ངམ་། ཨུ་པཱ་ལི་དེ་ལྟར་ནི་མི་རུང་མོད་ཀྱི་། དེ་ལྟ་བུའི་རྐྱེན་ཅིག་བྱུང་ན་གནང་ངོ་དེ་བཞིན་དུ་སྟན་གཅིག་གམ་། ཁྲི་གཅིག་གམ་། ཁྲིའུ་གཅིག་གམ་། ༼༣༽ པར་ཏད་གཅིག་ཏུ་མི་རུང་མོད་ཀྱི་། དེ་ལྟ་བུའི་རྐྱེན་ཅིག་བྱུང་ན་རུང་ངོ་༎ བཙུན་པ་ཁྱིམ་པ་དང་སྟེགས་བུ་ལ་སྟན་བཏིང་བའི་སྟེང་ན་ལྷན་ཅིག་ཏུ་མཆིས་པར་རུང་ངམ་། མི་རུང་མོད་ཀྱི་། དེ་ལྟ་བུའི་རྐྱེན་ཅིག་བྱུང་ན་རུང་ངོ་༎ པར་ཏང་དག་བཏིང་ཡང་མི་རུང་མོད་ཀྱི་དེ་ལྟ་བུའི་རྐྱེན་ཅིག་བྱུང ༼༤༽ ན་པར་ཏང་དག་བཏིང་པར་གྱུར་བའང་དེ་བཞིན་ནོ་༎ དེ་བཞིན་དུ་དགེ་ཚུལ་ཕ་དང་། དགེ་སློང་གསར་བུ་ནས་སོ་སོར་གནས་པའི་བར་དུ་སྟེ་། དེ་བཞིན་དུ་གནས་ལ་ཉེས་པའི་དམིགས་མ་བྱུང་གི་བར་དུ་ལྷན་ཅིག་ཏུ་འདུག་ན་འདས་པ་དང་བཅས་པར་འགྱུར་རོ་༎ བཙུན་པ་བསླབ ༼༥༽ པ་སྩལ་བ་གཉིས་ཤིག་སྟན་གཅིག་གི་སྟེང་ན་ལྷན་ཅིག་མཆིས་སུ་རུང་ངམ་། ཨུ་པཱ་ལི་དེ་ནི་མི་རུང་ངོ་༎,. . . . . . .
4aa8d27e0fbe4a5f8b65ab9b98320dad,རྐྱང་བའི་སྒོ་གསུམ་པའི་མདོའི་ཚིགས་སུ་བཅད་པ་ལྔ་པའོ་༎,.
520a7d2bcc104d2aa0b43dc9874369b9,འདུལ་བ་གཞུང་དམ་པ་། བམ་པོ་བཞི་བཅུ་རྩ་གཉིས་པ་། མདོར་ན་།མི་བསླང་པ་དང་ཁྲིའུ ༼༦༽ གཅིག་༎བྲེལ་བར་གྱུར་བའང་དེ་བཞིན་ཏེ་༎ཅུང་ཟད་བྲེལ་བར་གྱུར་པ་དང་༎རྩྭ་དང་ཤིང་ཡང་དགེ་འདུན་གྱིའོ་༎,.
a86a09fcd7a6412f8bf4ffad35e62df1,སངས་རྒྱས་བཅོམ་ལྡན་འདས་མཉན་དུ་ཡོད་པའི་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་པའི་ཚེ་། དགེ་སློང་དག་ཁྲིའུའི ༼༧༽ སྟེང་ན་བཅོ་བླག་གི་ལས་བྱེད་ཅིང་འདུག་པ་དང་། དྲུག་སྡེ་དག་དེ་ཉིད་དུ་འདུག་ཅིང་གནོད་པར་བྱེད་དེ་། དེ་དག་བྲེལ་བཞིན་དུ་བསླང་པ་དང་དེ་དག་ལ་གནོད་པར་གྱུར་ནས་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས ༼༡༨༤ཨ༡༽ བཀའ་སྩལ་པ་། དགེ་སློང་བཙོ་བླག་གི་ལས་བྱེད་ཅིང་བྲེལ་བལ་དགེ་སློང་དག་གིས་མ་བསླང་ཤིག་། བསླང་ན་འདས་པ་དང་བཅས་པར་འགྱུར་རོ་༎,.
3a68420fc0d64f36958f94281a34d198,གླེང་གཞི་ནི་མཉན་དུ་ཡོད་པན་སྟེ་༎,.
a02cb348e60f48feb1c558d8c426596a,དགེ་སློང་དག་ཟས་ཟ་ཞིང་འཁོད་པ་རྣམས་ལ་དྲུག་སྡེ་དག ༼༢༽ གིས་རྒན་རིམས་བཞིན་དུ་བྱའོ་ཞེས་བསླང་བ་དང་། དགེ་སློང་དག་ལྡང་དུ་མ་བཏུབ་ནས་། བཅོམ་ལྡན་འདས་ཀྱིས་བཀའ་སྩལ་པ་། ཇི་ལྟར་རྒན་རིམས་བཞིན་དུ་འདུག་ཤིག་། བཅོམ་ལྡན་འདས་ཀྱིས་ཇི་ལྟར་རྒན་རིམས་བཞིན་དུ་འདུག་ཤིག་ཅེས་བཀའ་སྩལ་པ་དང་། ༼༣༽ དྲུག་སྡེ་དག་ཕྱིས་འོགཤ་ནས་དགེ་སློག་སྔ་མ་ཟས་ཟ་ཞིང་བྲེལ་བ་དག་བསླང་བ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་གིས་དགེ་སློང་ཟས་ཟ་ཞིང་བྲེལ་བ་དག་མ་བསྒང་བར་གུད་དུ་འདུག་པར་བྱ་སྟེ་། བསླང་ན་འདས་པ་དང་བཅས་པའོ་༎ སངས་རྒྱས་བཅོམ ༼༤༽ ལྡན་འདས་ལ་ཚེ་དང་ལྡན་པ་ཨུ་པཱ་ལིས་ཞུས་པ་། བཙུན་པ་ཇི་ཙམ་གྱིས་ན་དགེ་སློང་དག་ཟན་ཟ་ཞིང་བྲེལ་བ་ཞེས་བགྱི་། བཅོམ་ལྡན་འདས་ཀྱིས་བཀའ་སྩལ་པ་། ཆུང་དུ་ལན་ཚྭའམ་། ཤང་ཅེའམ་། ལ་ཕུག་ཀྱང་རུང་བྲིམས་པར་གྱུར་པའོ་༎ བཅོམ་ལྡན་འདས་ཀྱིས་དགེ་སློང ༼༥༽ ཟས་ཟ་ཞིང་བྲེལ་བ་ལ་མ་བསླང་ཤིག་ཅེས་བཀའ་སྩལ་པ་དང་། དྲུག་སྡེ་དག་རྒན་རིམས་ཀྱིས་དང་པོར་འདུག་ནས་། ཟས་ཟ་ཞིང་ཆེད་དུ་བྲེལ་བར་བྱེད་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་གིས་གྲལ་མ་ཡིན་པར་འདུག་ལ་ཟས་ཟ་ཞིང་བྲེལ་བར ༼༦༽ མ་བྱེད་ཅིག་། བྱས་ན་འདས་པ་དང་བཅས་པར་འགྱུར་རོ་༎ དགེ་སློང་དག་གྲལ་རིམས་ལ་མཁས་པར་གྱིས་ཤིག་། དེ་ལས་གཞན་དུ་ན་འདས་པ་དང་བཅས་པར་འགྱུར་རོ་༎ དགེ་འདུན་གྱི་བཙོ་བླག་གི་བུ་མ་པ་དང་། གཞོང་ཁུང་དག་དགེ་སློང་གིས་བླངས་ནས་བཙོ་བླག་གི ༼༧༽ ལས་བྱེད་པ་དང་། དྲུག་སྡེ་དག་གིས་ཚེ་དང་ལྡན་པ་དག་ངེད་རྒན་པས་ངེད་སྔར་དབང་ངོ་ཞེས་སྨྲས་ནས་། ཚོན་རྩི་དག་ཕོ་སྟེ་ཁྱེར་བ་དང་། དགེ་སློང་དག་བྲེལ་བར་གྱུར་ནས་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས ༼༡༨༤བ༡༽ ཀྱིས་བཀའ་སྩལ་པ་། དགེ་སློང་དག་གིས་བུམ་པ་འམ་། གཞོང་ཁུང་དག་བྲེལ་བ་ལ་མ་བླང་བར་བྱ་བ་རྣམས་ཟིན་ནས་གདོང་ལོང་ཤིག་། བཅོམ་ལྡན་འདས་ཀྱིས་དགེ་སློང་དག་གིས་བུམ་པ་འམ་། གཞོང་ཁུང་དག་བྲེལ་བ་ལ་མ་བསླང་ཤིག་ཅེས་བཀའ་སྩལ་པ་དང་། ༼༢༽ དྲུག་སྡེ་དག་གིས་བསམས་བཞིན་དུ་སྣོད་རྣམས་ཚོན་ཅུང་ཟད་ཙམ་ཞིག་གིས་བྲེལ་བར་བྱས་ཏེ་བཞག་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཚོན་རྩི་ཐམས་ཅད་སྣོད་གཅིག་གི་ནང་དུ་བླུགས་ལ་དགོས་ན་བླང་བར་གྱིས་ཤིག་། དགེ་སློང་གིས་སྣོད་དག་གི་ནང་དུ ༼༣༽ ཚོན་རྩི་ཅུང་ཟད་ཀྱིས་བྲེལ་བར་བྱ་སྟེ་མ་བཞག་ཤིག་། བཞག་ན་འདས་པ་དང་བཅས་པར་འགྱུར་རོ་༎,. . . . .
f96e502182574cef813fe6785709a495,གླེང་གཞི་ནི་མཉན་དུ་ཡོད་པ་ན་སྟེ་༎,.
ab6040087d264461b7a8ab5e77260fb8,ཁྱིམ་བདག་མགོན་མེད་ཟས་སྦྱིན་གྱིས་ཛེ་ཏའི་ཚལ་ཤིང་ཐགས་ཀྱིས་བསྐོར་བ་དང་། ཁྱིམ་བདག་དག་གིས་བཅག་ཅིང་བཅག ༼༤༽ ཅིང་ཁྱེར་ནས་། བཅོམ་ལྡན་འདས་ཀྱིས་བཀའ་སྩལ་པ་། མ་བཀུར་ཅིག་ཅེས་བསྒོ་ཤིག་། དེ་དག་གིས་བསྒོ་བ་དང་། ཤིང་དང་རྩྭ་ཡང་བོར་ཏེ་དོང་ངོ་༎ དེ་དག་ཆུང་ཟོས་ནས་། བཅོམ་ལྡན་འདས་ཀྱིས་བཀའ་སྩལ་པ་། སྤྱད་དུ་མི་རུང་བ་དག་ན་ཚང་མང་དུ་སྐྱོལ་ཅིག་། ༼༥༽ ལྷག་མ་དག་ནི་ལས་གསར་དུ་བྱར་རུང་བའི་ཤིང་དག་གཤེགས་ནས་མེར་བུས་ཏེ་བཙོ་བླག་གི་ལས་བྱེད་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ལས་གསར་དུ་བྱར་རུང་བའི་ཤིང་དག་ནི་མ་བུད་ཅིག་། བུས ༼༦༽ ན་འདས་པ་དང་བཅས་པར་འགྱུར་རོ་༎,. .
1f7d4b80b35d4e6d83f4d9bcab69bb93,རྐྱང་བའི་སྒོ་གསུམ་པའི་མདོའི་ཚིགས་སུ་བཅད་པ་དྲུག་པའོ་༎,.
1a6f2e01176b4e149dba93e18b6e2d1c,མདོར་ན་།མགོན་མེད་ཟས་སྦྱིན་གྱི་ནི་རྒྱན་༎འདུག་བ་བླང་བར་མི་བྱའོ་༎སྣོད་སྤྱད་ལག་ན་ཐོགས་པ་དང་༎ལྷ་མ་ཡང་ཕྱི་བར་བྱ་བའོ་༎,.
19f62948fcd04ee68dac07d0d6502f44,སངས་རྒྱས་བཅོམ་ལྡན ༼༧༽ འདས་མཉན་དུ་ཡོད་པའི་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎,.
9158526ad24142ef9be1b9b45c08556c,དེ་ནས་ཁྱིམ་བདག་མགོན་མེད་ཟས་སྦྱིན་གྱིས་བཅོམ་ལྡན་འདས་ཀྱིས་དེ་སྟེ་གནང་ན་བདག་གིས་ཛེ་ཏའི་ཚལ་ཡང་དབུལ་བར་བགྱིའོ་ཞེས་གསོལ་པ་དང་། བཅོམ་ལྡན་འདས ༼༡༨༥ཨ༡༽ ཀྱིས་བཀའ་སྩལ་པ་། ཁྱིམ་བདག་ངས་གནང་གིས་ཕུལ་ཅིག་། དེས་ཤིང་གང་ཕོའི་མིང་དུ་བྱ་བ་ལ་ནི་ཕོའི་རྒྱན་གྱིས་བརྒྱན་། གང་མོའི་མིང་དུ་བྱ་བ་ལ་ནི་མོའི་རྒྱན་གྱིས་བརྒྱན་པ་དང་། དགེ་སློང་དག་གིས་ཇི་ལྟར་བྱ་བ་མི་ཤེས་ནས་། དེ་ལྟར་གྱུར་པ་དགེ་སློང ༼༢༽ དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཁྱིམ་བདག་ཉིད་ལ་དྲིས་ཤིག་། དེ་དག་གིས་ཁྱིམ་བདག་ཉིད་ལ་དྲིས་པ་དང་། དེས་སྨྲས་པ་། འཕགས་པ་ཇི་ལྟར་བསྔེས་པ་དེ་བཞིན་དུ་མཛོད་ཅིག་། དེ་ལྟར་གྱུར་བ་དགེ་སློང་དག ༼༣༽ གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། གང་ཤིང་ཕོའི་མིང་དུ་བྱ་བ་དང་། གང་ཤིང་མོའི་མིང་དུ་བྱ་བ་རྣམས་ཀྱི་རྒྱན་སོ་སོར་བསྡུས་ལ་ཕུམ་པོར་བྱོས་ཏེ་ཞོག་ཤིག་། ནམ་དུས་སྟོན་གྱི་ཚེ་ཡང་དེ་བཞིན་དུ་བརྒྱན་པར་གྱིས་ཤིག་། ༼༤༽ རྩིག་པའི་ནི་རི་མོའི་ཡོ་བྱད་དུ་བྱོས་ཤིག་། བསྲོ་ཁང་གི་རྩིག་པ་དང་། ཀ་བ་དག་གི་ནི་ལས་གསར་དུ་བྱོས་ཤིག་། དེའི་སའི་ནི་དགེ་འདུན་གྱི་སྣང་མར་བྱོས་ཤིག་། ནད་པའི་སྨན་ཁང་གི་རྩིག་པ་དང་། ཀ་བའི་དེ་དག་ནི་ལས་གསར་དུ་བྱོས་ཤིག་། དེའི་སའི་སྨན་གྱི་ཡོ་བྱད ༼༥༽ བྱོས་ཤིག་། ཚང་མང་གི་རྩིག་པ་དང་ཀ་བའི་ནི་དེ་དག་ལས་གསར་དུ་བྱོས་ཤིག་། དེའི་སའི་ནི་དགེ་འདུན་གྱི་བཤོས་སུ་གྱིས་ཤིག་། ཆུ་གང་གི་རྩིག་པ་དང་། ཀ་བའི་ལས་གསར་དུ་གྱིས་ཤིག་། དེའི་སའི་ནི་སྐོམ་དུ་བྲིམས་ཤིག་། དུགས་ཁང་གི་རྩིག་པ་དང་། ༼༦༽ ཀ་བའི་ནི་དེའི་ལས་གསར་དུ་གྱིས་ཤིག་། དེའི་སའི་ནི་དུགས་ཁང་དུ་གྱིས་ཤིག་། བཀད་སའི་ཁང་པའི་རྩིག་པ་དང་། ཀ་བ་དག་གིས་ནི་ལས་གསར་དུ་གྱིས་ཤིག་། དེའི་སའི་ནི་སྣུམ་པའི་ཟོང་གྱིས་ཤིག་། ཁྱམས་དང་། སྟེགས་བུ་དང་། འཆག་ས་དང་། སྒོ ༼༧༽ ཁང་དང་། ཡང་ཐོག་གི་རྩིག་པ་དང་། ཀ་བ་དག་གིས་ནི་ལས་གསར་དུ་གྱིས་ཤིག་། དེའི་སའི་ནི་དགེ་འདུན་སྤྱིར་བགོས་ཤིག་། གང་རྫིང་བུའི་བ་དེ་ནི་ཕྱོགས་བཞིའི་དགེ་སློང་གི་དགེ་འདུན་གྱི་སྦྱིར་ཞོག་ཤིག་། དགེ་སློང་སྤོང་བའི་ཁང་བུའི་ནང་ན་འདུག་ཅིང་དགེ་བའི ༼༡༨༥བ༡༽ ཚོགས་སྤྱོད་པ་དང་། དྲུག་སྡེ་དག་དེར་འོངས་ནས་ངེད་རྒན་ནོ་ཞེས་ཟེར་ནས་དེ་དག་བསླང་སྟེ་བཏང་བ་དང་། བཅོམ་ལྡན་འདས་ཀྱིས་བཀའ་སྩལ་པ་། རྒན་རིམས་སོ་ཞེས་དགེ་སློང་གིས་དགེ་སློང་འཁོད་པ་ལ་མ་བསླང་ཤིག་། བསླང་ན་འདས་པ་དང་བཅས་པར ༼༢༽ འགྱུར་རོ་༎ དགེ་སློང་དག་བྱ་བ་བྱས་ནས་སྟན་ལས་ལངས་ཏེ་འཆག་ཅིང་འདུག་བཞིན་དུ་གཞན་གྱིས་སྟན་བླངས་ནས་མ་སྟེར་ནས་དགེ་སློང་དག་བྲེལ་བར་གྱུར་ཏོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ ༼༣༽ བྱ་བ་བྱས་ནས་སྟན་ལས་ལངས་ན་སྟན་མ་འཛིན་ཅིག་། དགེ་སློང་དག་རིང་ཞིག་ཏུ་སྟན་ལས་འདུག་ནས་ལངས་ཏེ་འཆག་པ་དང་། དེའི་སར་དྲུག་སྡེ་དག་འདུག་ནས་དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ༼༤༽ དེར་མ་འདུག་ཤིག་། ལངས་ཏེ་འཆག་ཏུ་འགྲོ་ན་ཡང་དེའི་སྟེང་དུ་ཆོས་གོས་སམ་། བུས་འཁྱུད་ཅིག་ཞོག་ལ་ཚོགས་ཤིག་།,. . .
afe4daede7ed4f61a02bf8b8ea4b1b73,གླེང་གཞི་ནི་མཉན་དུ་ཡོད་པ་ན་སྟེ་།,.
9bb8c1c90df64ef3a51c2777b4192d43,དགེ་སློང་དག་སྣོད་རྣམས་ཐོགས་བཞིན་དུ་གཙུག་ལག་ཁང་དུ་འོངས་པ་དང་།,.
cf044118979049a58d80b3cbd2999098,དེ་ནས་དགེ་སློང་གཅིག་གིས ༼༥༽ ཐོགས་བཞིན་དུ་ཕྱག་བྱས་པ་དང་། དེའི་རིལ་བ་ཆག་པར་གྱུར་ཏོ་༎ གཞན་ཞིག་ཀྱང་ཁང་བཟངས་ཀྱི་ཀ་བ་ལ་ལྷ་མ་བརྡབས་པ་དང་། དགེ་སློང་དག་འཕྱ་བར་གྱུར་ནས་དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ ༼༦༽ སྩལ་པ་། ངས་དགེ་སློང་ལམ་དུ་འཇུག་པའི་མཚུངས་པར་སྤྱོད་པའི་ཆོས་བཅའོ་༎ དགེ་སློང་ལམ་དུ་འཇུག་པས་ཆུ་མཐོང་ན་ལྷུང་བཟེད་དང་ཆོས་གོས་ཕོག་སྟེ་ཕྱོགས་གཅིག་ཏུ་ཞོག་ལ་།,. . .
83a78ca257f04730ad5da35777033ba6,དེ་ནས་གོས་དག་ཀྱང་སྦྲུགས་ཏེ་ཁྲུས་ལ ༼༧༽ ཆུ་ཡང་ཆུ་ཆགས་ཀྱིས་ཚོགས་ཏེ་ར་ད་གཤེར་བས་ལྷམ་ཕྱིས་ལ དེའི་འོག་ཏུ་ལག་པ་བསྙལ་ནས་བླ་འོག་གི་བ་གོ་བ་ལེགས་པར་གྱོན་ལ་སྤྱོད་ལམ་ཞི་བཞིན་གཙུག་ལག་ཁང་དུ་འགྲོ་བར་བྱའོ་། དེ་ལས་གཞན་དུ་ན་འདས་པ་དང་བཅས་པར་འགྱུར་རོ་༎,. .
9c8c69dc87e84acd813f339b32c8f15c,རྐྱང་པའི་སྒོ་གསུམ ༼༡༨༦ཨ༡༽ པའི་མདོའི་ཚིགས་སུ་བཅད་པ་བདུན་པའོ་༎,.
88530b294d854c2189cd17ed4b963df4,མདོར་ན་།སྤུ་གྲིའི་བདར་དང་སེན་མོ་བཅད་༎སྨང་ཚེར་རྐང་བའི་རྟེན་དང་ནི་༎བཤང་བར་བྱ་དང་གཅི་བའི་གནས་༎བྱ་བ་བྱས་པ་མི་བཅང་ངོ་༎,.
d6dbde73c1884c70b813b29c45ca1bc7,སངས་རྒྱས་བཅོམ་ལྡན་འདས་མཉན་དུ་ཡོད་པའི་ཛེ་ཏའི ༼༢༽ ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ བཅོམ་ལྡན་འདས་ཀྱིས་དགེ་འདུན་གྱི་ཕྱིར་སྤུ་གྲིའི་སྣོད་ཆོངས་ཤིག་ཅེས་བཀའ་སྩལ་པ་དང་། དྲུག་སྡེ་དག་གིས་དགེ་འདུན་གྱི་སྤུ་གྲི་ཁྱེར་ཏེ་བྱ་བ་བྱས་ཀྱང་སྤུ་གྲི་བླངས་ནས་ད་དུང་བྱ་བ་ཡོད་ཅེས་ཟེར་ནས་སྤུ་གྲི་མ་སྟེར་རོ་༎ དེ་ལྟར ༼༣༽ གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། སྤུ་གྲི་བྱ་བ་བྱས་ནས་མ་འཆང་ཤིག་། བཅངས་ན་འདས་པ་དང་བཅས་པར་འགྱུར་རོ་༎ སྤུ་གྲི་ཇི་ལྟ་བ་དེ་བཞིན་དུ་བདར་དང་། སེན་མོ་བཅད་པ་དང་། སྨང་ཚེར་དང་། རྐང་པ ༼༤༽ བརྟེན་པ་རྣམས་སོ་༎ དྲུག་སྡེ་དེ་དག་གིས་གཅི་བའི་གནས་སུ་ཞུགས་ཏེ་བྱ་བ་བྱས་ཀྱང་ད་དུང་ཡང་སླར་འཇུག་གོ་ཞེས་སྨྲས་ནས་། དགེ་སློང་ལྷགས་པའི་རྣམས་འཇུག་ཏུ་མི་སྟེར་ཏོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས ༼༥༽ ཀྱིས་བཀའ་སྩལ་པ་། དགེ་སློང་གིས་གཅི་བའི་གནས་སུ་ཞུགས་ཏེ་བྱ་བ་བྱས་ན་དགེ་སློང་དག་ལ་མ་བགགས་ཤིག་བགགས་ན་འདས་པ་དང་བཅས་པར་འགྱུར་རོ་༎ བཤང་བའི་སར་ཡང་དེ་བཞིན་ནོ་༎,. . . . . . .
e9024f6603f64abd8a880a40be504fbb,རྐྱང་པའི་སྒོ་གསུམ་པའི་མདོའི་ཚིགས་སུ་བཅད་པ་བརྒྱད་པའོ་༎,.
9c5c69a756b545c6b34cd478db298d22,མདོར་ན་།༼༦༽ གཡོག་དང་དུས་སྟོན་ཆེན་པོ་དང་༎རྙོག་པ་ཅན་གྱི་ཆུ་དང་ནི་༎ཕྱེ་ལས་བརྫིས་དང་སྐྱོ་མ་དང་༎སྡེར་བསྡུས་དེ་བཞིབ་བསྒྲགས་པའོ་༎,.
a1c031aabf8548eca2210af9e229a40c,སངས་རྒྱས་བཅོམ་ལྡན་འདས་མཉན་དུ་ཡོད་པའི་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ ཁྱིམ་བདག་མགོན ༼༧༽ མེད་ཟས་སྦྱིན་གྱིས་བཅོམ་ལྡན་འདས་ཀྱིས་དེ་སྟེག་ནག་ན་བདག་གིས་སེན་མོ་དང་དབུ་སྐྲའི་མཆོད་རྟེན་ལ་དུས་སྟོན་ཆེན་པོ་བགྱིའོ་ཞེས་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དེ་ལྟར་ན་གནང་གིས་གྱིས་ཤིག་། བཅོམ་ལྡན་འདས་ཀྱིས་དབུ་སྐྲ་དང་སེན་མོའི་མཆོད ༼༡༨༦བ༡༽ རྟེན་ལ་དུས་སྟོན་གསོལ་ཅིག་ཅེས་བཀའ་སྩལ་པ་དང་། དགེ་སློང་དག་དུས་སྟོན་ཆེན་པོའི་ཚེ་འདུས་ནས་དེ་དག་རྫིང་བུའི་ནང་དུ་ལྷུང་བཟེད་རྣམས་བཀྲུས་པ་དང་། གཙུག་ལག་ཁང་ན་གནས་པ་དང་། དགེ་བསྙེན་དག་གིས་ཀྱང་མར་དང་། འབྲུ་མར་དང་། ཞོ་དང་། སྦྲུང་རྩིའི ༼༢༽ བུམ་པ་རྣམས་ཀྱང་རྫིང་དུ་བཀྲུས་པས་ན་ལྷུང་བཟེད་རྣམས་དང་བུམ་པ་དེ་རྣམས་ཀྱི་སྣུམ་དག་གིས་ཆུའི་སྟེང་དུ་ཞག་ཆགས་པར་གྱུར་ཏེ་། དེ་ལ་དགེ་སློང་དག་ཐེ་ཚོམ་སྐྱེས་ནས་ཆུ་མི་འཐུང་ངོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན ༼༣༽ འདས་ཀྱིས་བཀའ་སྩལ་པ་། དེས་ཟས་ཀྱི་བྱ་བ་བྱེད་མི་ནུས་ཀྱིས་དཀྲུགས་ལ་འཐུང་ཤིག་། དེ་ལ་ཐེ་ཚོམ་དུ་མ་བྱེད་ཅིག་། ཆུ་དེ་ཁོ་ར་ཁོ་ར་ཡུག་ཏུ་སྐྱེ་བོ་མང་པོ་དག་གིས་དཀྲུགས་པས་ན་ཐམས་ཅད་ཀྱང་རྙོག་པས་གང་སྟེ་གདོང་གི་གཟུགས་བརྙན་ཡང་མི་སྣང་བར་གྱུར་། ཆུ ༼༤༽ ཚགས་ཀྱང་རྙེག་པས་འགགས་ནས་ཆུ་མི་ཟག་པ་དང་། དེ་དག་ལ་གནོད་པར་གྱུར་ཏོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། གང་ན་གདོང་གི་གཟུགས་བརྙན་མི་སྣང་བ་དེར་ལྷུང་བཟེད་ཆུང་ངུའམ ༼༥༽ སྣོད་གཞན་གྱི་ཆུས་ལ་ཤིང་ཏོག་ཀ་ཏ་ཀའི་འབྲས་བུ་ཆུག་སྟེ་སྐད་ཅིག་སྡོད་ལ་རྟོགས་ཤིག་དང་ངེས་པར་གདོང་གི་གཟུགས་བརྙན་ཡང་སྣང་བར་འགྱུར་རོ་༎ དེ་ལྟ་བུ་མེད་ན་ཟན་གྱི་ཆང་བུ་ཆུག་ཤིག་། དེ་སྣུམ་མེད་པས་ཞིགས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ༼༦༽ ཕྱི་མར་དུ་གྱིས་ལ་དེར་ཆུག་ཤིག་། ཆུ་བ་ཚྭ་ཅན་དུ་གྱུར་ནས་དགེ་སློང་དག་ཐེ་ཚོམ་སྐྱེས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དེ་སྟེ་དེས་ལན་ཚྭའི་བྱ་བ་བྱེད་ནུས་ན་བྱིན་ལེན་བྱོས་ལ་འཐུང་ཤིག་། དེ་སྟེ་བྱ་བ་བྱེད་མི་ནུས་ན་ཆུས་ལ་འཐུང་ཤིག་། དེ་ལ་ཐེ་ཚོམ ༼༧༽ དུ་མ་བྱེད་ཅིག་།,. . . . .
b1d76ca9e19449f1966f24c2152b9c59,རྐྱང་པའི་སྒོ་གསུམ་པའི་མདོའི་ཚིགས་སུ་བཅད་པ་དགུ་བའོ་༎,.
bb73adcb9ed44d1591dcad2dbabed254,མདོར་ན་།ཆུ་དང་ཞོ་ལས་ཆུར་གྱུར་དང་༎བུམ་པ་བུམ་བུའང་དེ་བཞིན་ཏེ་༎ལག་པ་བསྙལ་ནས་འཐུང་བ་དང་༎དགེ་ཚུལ་ཕ་ལའང་རྣམ་བཞིར་བྱ་༎ལྷུང་བཟེད་དང་ནི་གདོང ༼༡༨༧ཨ༡༽ བཀྲུ་དང་༎བསོད་སྙོམས་པ་ལ་རྣམ་པ་གཉིས་༎རྒྱགས་དང་འབྲས་བུ་མེ་ཏོག་དག་༎ཕོངས་ན་རུང་གིས་བཟའ་བར་བྱའོ་༎,.
810da4ea201b44869c93698180a7133a,སངས་རྒྱས་བཅོམ་ལྡན་འདས་མཉན་དུ་ཡོད་པའི་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎  ༼༢༽ དགེ་སློང་དག་ཁྲོན་པའི་ནང་ནས་ཆུ་བཅུས་ཏེ་དེ་དག་གིས་བཙགས་ན་འབྲས་ཅན་བྲུལ་མ་དང་ཁུར་པའི་དུ་མ་བུ་དག་བྱུང་ངོ་། དེ་དག་ཐེ་ཚོམ་སྐྱེས་ནས་ཆགས་པ་དང་དུ་མ་བུ་དག་ཀྱང་འཁྲུ་བར་གྱུར་ནས་དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ ༼༣༽ ལྡན་འདས་ཀྱིས་བཀའ་སྩལ་པ་། ངེས་ཁ་ཟས་ཀྱི་བྱ་བ་བྱེད་མི་ནུས་ཀྱིས་ཕྱུང་སྟེ་བོར་ལ་ཚོགས་ཤིག་། དེ་ལ་ཐེ་ཚོམ་དུ་མ་བྱེད་ཅིག་། དགེ་སློང་དག་རྫིང་ནས་ཆུ་འཆུ་བ་དང་དེར་ཆུའི་བུམ་པ་དང་སྦྲང་རྩིའི་བུམ་པ་དག་བཀྲུས་པ་དང་། དགེ་སློང་དག་གིས་ཀྱང་ལྷུང་བཟེད་སྣུམ ༼༤༽ ཅན་དག་བཀྲུས་སོ་༎ དེ་དག་གི་སྣམ་གྱིས་ཆུའི་སྟེང་ཞག་ཏུ་ཆགས་པར་གྱུར་། ཞོའི་འབྲུམ་བུ་དག་ཀྱང་སྣང་བར་གྱུར་ནས་། དགེ་སློང་དག་ཐེ་ཚོམ་སྐྱེས་ཏེ་མ་བཅུས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དེས་ཁ་ཟས་ཀྱི་བྱ་བ་བྱེད་མི་ནུས་ཀྱིས་ཆུས་ཤིག་། ༼༥༽ ཕྱི་དྲོ་མིའི་འཐུང་ནས་བཅོམ་ལྡན་འདས་ཀྱིས་བཀའ་སྩལ་པ་། འཐུང་ཤིག་བུམ་པ་དང་རིམ་བདག་གི་ནང་དུ་མི་ལྡུགས་ཏེ་། བཅོམ་ལྡན་འདས་ཀྱིས་བཀའ་སྩལ་པ་། དེར་ལུགས་ཤིག་དགེ་སློང་དག་ཅག་ལམ་དུ་ཞུགས་ཏེ་དོང་བ་དང་། དེ་ན་ཆུ་མེད་དེ་ཁྱིམ་བདག་གིས་སྣོད་ནས་ཆུ ༼༦༽ འགྲོན་པ་མང་པོ་ལ་བྱིན་པ་དང་། དགེ་སློང་དག་གིས་འཐུང་དུ་མ་བཏུབ་སྟེ་། བཅོམ་ལྡན་འདས་ཀྱིས་བཀའ་སྩལ་པ་། དེ་སྟེ་གཞན་མེད་ན་རྟོགས་ལ་འཐུང་ཤིག་། དེ་དག་བུམ་པ་དང་རིལ་བའི་ནང་དུ་མི་ལྡུགས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དེར་ཡང ༼༧༽ ལུགས་ཤིག་། ཕྱི་དྲོ་མི་འཐུང་བ་དང་། བཅོམ་ལྡན་འདས་ཀྱིས་བཀའ་སྩལ་པ་། འཐུང་ཤིག་ལམ་ན་རྡོ་ཆུ་སྒྲོམ་ཡོད་པ་དང་། དགེ་སློང་དག་ཐེ་ཚོམ་སྐྱེས་ཏེ་ཆུ་མ་བླངས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་རྣམས་རྡོ་ཆུ་སྒྲོམ་ནི་བཀྲུ་བཀྲུ་བ་ཡིན ༼༡༨༧བ༡༽ གྱིས་། རྟོགས་ལ་འཐུང་ཤིག་། རིལ་བ་དང་བུམ་པ་དག་ཏུ་མི་ལྡུགས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དེར་ཡང་ལུགས་ཤིག་། ཕྱི་དྲོ་མི་འཐུང་བ་དང་། བཅོམ་ལྡན་འདས་ཀྱིས་བཀའ་སྩལ་པ་། འཐུང་ཤིག་། དེ་ལ་ཐེ་ཚོམ་དུ་མ་བྱེད་ཅིག་། དེ ༼༢༽ བཞིན་དུ་ཤིང་སྒྲོམ་དང་རྒྱལ་པའི་ནང་ན་འདུག་པ་ཡང་རྟོགས་ལ་འཐུང་ཤིག་། ཕྱི་དྲོ་དང་། རིལ་པ་དང་། བུམ་པའི་ནང་དུ་ཡང་ལུགས་ཤིག་། དེ་ལ་ཐེ་ཚོམ་དུ་མ་བྱེད་ཅིག་། དགེ་སློང་དག་གིས་དགེ་འདུན་ལ་ཆུ་བྲིམས་པ་དང་། དེ་ན་དགེ་སློང་དག་གིས་ཚེ་དང་ལྡན་པ་ཆུ་རྒྱུན་ལྷུང ༼༣༽ བཟེད་གྱི་ནང་ནས་མ་ཆད་པས་ན་བཞག་པར་གྱུར་ཏོ་ཞེས་སྨྲས་ཏེ་། དེ་དག་གིས་མ་བླངས་སོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་ཁུ་བ་ཐམས་ཅད་ཀྱི་རྒྱུད་ནི་ཐུར་དུ་འབབ་ཀྱི་སྙེང་དུ་མི་འགྱུར ༼༤༽ གྱིས་འཐུང་ལ་དེ་ལ་ཐེ་ཚོམ་མ་བྱེད་ཅིག་། དེ་བཞིན་དུ་འོ་མ་དང་། ཞོ་དང་། ཞོའི་ཆུ་དང་། དར་བ་དང་། རྩབ་མོ་དང་། ཚྭ་ལ་སོགས་པ་ལ་རྒྱས་པར་བརྗོད་དོ་༎,. . . .
79734e1dc59e4363b41f1251d525d6aa,གླེང་གཞི་ནི་མཉན་དུ་ཡོད་པ་ན་སྟེ་།,.
91c3fc26a22b4fa0a91121e7e1e9d5dc,དགེ་སློང་དག་ལྗོངས་རྒྱུ་ཞིང་སྤྱོད་པ་ལས་བ་ལང་གི་ལྷས་སུ་ཕྱིན་པ་དང་། དེ་དག་ལ ༼༥༽ དེ་ན་ཆུ་མེད་དེ་། དེ་དག་གིས་ཞོའི་ཆུ་བྱིན་པ་དང་། དགེ་སློང་དེ་དག་ཐེ་ཚོམ་སྐྱེས་ནས་མི་འཁྲུའོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། གང་ན་ཆུ་མེད་པ་ཞོའི་ཆུ་དང་། དར་བ་དང་བས་ཁྲུས་ཤིག་། དེ ༼༦༽ ལ་ཐེ་ཚོམ་དུ་མ་བྱེད་ཅིག་། དགེ་སློང་དག་གིས་པ་ལང་རྫིལ་བུམ་པ་བརྙས་པ་དང་། དེ་དག་གིས་མར་གྱི་བུམ་པ་དང་། འོ་མའི་བུམ་པ་དག་རྙེད་ན་དེ་དག་ཐེ་ཚོམ་སྐྱེས་ནས་མ་བླངས་སོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས ༼༧༽ ཀྱིས་བཀའ་སྩལ་པ་། དགེ་སློང་དག་བུམ་པ་ལ་རྣམ་པ་ལྔ་སྟེ་། བཤང་བའི་བུམ་པ་དང་། གཅི་བའི་བུམ་པ་དང་། ཆང་གི་བུམ་པ་དང་། འབྲུ་མར་གྱི་བུམ་པ་དང་། མར་གྱི་བུམ་པའོ་༎ དེ་ལ་སྔ་མ་གསུམ་ནི་མ་བཞག་པ་ཡང་མ་བཞག་ཤིག་། གཞག་ན་ནི་རྒྱང་རིང ༼༡༨༨ཨ༡༽ པོར་བོར་ཅིག་། འབྱུ་མར་གྱི་བུམ་པ་དང་། མར་གྱི་བུམ་པ་ནི་མེའི་ནང་དུ་བསྲེགས་ལ,. . . .
c9f6c8a676614057992d87095762cbf0,དེ་ནས་ལྕི་བའི་རིལ་བུའམ་། བ་ལང་གི་ལྕི་བས་རུང་བར་གྱིས་ལ་ཆུ་ཆུས་ཏེ་། དེ་སྔ་དྲོ་དང་ཕྱི་དྲོ་ཡང་སྤྱོད་ཅིག་། དེ་ལ་ཐེ་ཚོམ་དུ་མ་བྱེད་ཅིག་།,.
e32307ebe9ba4ae4ac2a719bc712ae17,གླེང་གཞི་ནི་མཉན་དུ་ཡོད ༼༢༽ པན་སྟེ་།,.
66cad449f48d4eba9b7539aab8a88884,དགེ་སློང་གཞན་ཞིག་གིས་བུམ་པའི་ནང་ནས་ཆུ་འཐུངས་པ་དང་། བུང་པས་ཟོས་སོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་བུམ་བུའི་ནང་ནས་ཆུ་མ་འཐུང་ཤིག་། འཐུང ༼༣༽ ན་འདས་པ་དང་བཅས་པར་འགྱུར་རོ་༎ སྔར་ལག་པ་སྙོལ་ལ་ཁ་ཁྲུས་ཏེ་། གདོད་ཆུ་འཐུང་ཤིག་། བུམ་བུའི་ཁ་གབ་མེད་པར་མ་བཞག་ཤིག་། དེ་བས་ན་ངས་གནང་གིས་བུམ་པའི་ཁ་གབ་ཆོངས་ཤིག་བཅོམ་ལྡན་འདས་ཀྱིས་བུམ་བུའི་ཁ་གབ་ཆོངས་ཤིག་ཅེས་བཀའ་སྩལ་ན་། ༼༤༽ དགེ་སློང་དག་གིས་ཁ་གབ་ཇི་ལྟ་བུ་བཅང་བ་མི་ཤེས་ནས་། བཅོམ་ལྡན་འདས་ཀྱིས་བཀའ་སྩལ་པ་། ཤིང་ལས་བྱས་པའམ་། རྡོ་ལས་བྱས་པའམ་། ས་ལས་བྱས་པའོ་༎ བཅོམ་ལྡན་འདས་ཀྱིས་ལག་པ་སྙོལ་ལ་ཆུ་འཐུང་ཤིག་ཅེས་བཀའ་སྩལ་ན་། ལམ་དུ་ཞུགས་པ་དག ༼༥༽ གཅིག་ཕ་ཆུ་ཉུང་བར་གྱུར་ནས་། བཅོམ་ལྡན་འདས་ཀྱིས་བཀའ་སྩལ་པ་། འདབ་མ་རང་ལྷགས་པ་ཚོལ་ལ་དེའི་ནང་ནས་འཐུང་ཤིག་། དེ་ཡང་མེད་པར་གྱུར་ནས་། བཅོམ་ལྡན་འདས་ཀྱིས་བཀའ་སྩལ་པ་། བག་ཡོད་བཞིན་དུ་ཤིང་ལ་ཆགས་པ་ལས་འཐུང་ཤིག་། དེ་ཡང ༼༦༽ མེད་པར་གྱུར་ནས་། བཅོམ་ལྡན་འདས་ཀྱིས་བཀའ་སྩལ་པ་། དབེན་པར་འདུག་ལ་བུམ་བུ་ཉིད་ནས་འཐུང་ཤིག་། གཞན་གྱིས་མ་མཐོང་བ་དང་མཛེས་པར་གྱིས་ཤིག་། དགེ་སློང་དག་ངས་ཕོངས་པ་ན་གནང་པ་དེ་མ་ཕོངས་པའི་ཚེ་ནམ་སྤྱོད་ཅིག་། སྤྱད་ན་འདས་པ་དང ༼༧༽ བཅས་པར་འགྱུར་རོ་༎,. . . .
d26039b31c224d489b5f085db4b3988b,གླེང་གཞི་ནི་མཉན་དུ་ཡོད་པན་སྟེ་།,.
cbd957f916e94f6ebd416f04cf1cf07c,དགེ་སློང་དག་ལྗོངས་རྒྱུ་བ་སྤྱོད་ཅིང་དོང་བ་ལས་དེ་དག་གིས་རྒྱགས་དགེ་ཚུལ་ཕ་དག་ལ་བསྐུར་བ་དེ་དག་མ་ཐེག་ནས་དེ་དག་གིས་ཐེག་ལ་བསྐུར་ཅིག་ཅེས་སྨྲས་པ་དང་། དགེ་སློང་དག་ཐེ་ཚོམ་སྐྱེས་ནས་མ་བཏེག ༼༡༨༨བ༡༽ གོ་༎ དེར་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཐེག་ཤིག་དགེ་ཚུལ་ཕ་དག་ངལ་ནས་ཕོག་སྟེ་སླང་ཞེས་སྨྲས་པ་དང་། དགེ་སློང་དག་གིས་མ་ཕོག་ནས་། དེ་ལྟར་གྱུར་པ་དགེ་སློང་དག་གིས་བཅོམ་ལྡན ༼༢༽ འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཕོག་ཤིག་དགེ་ཚུལ་ཕས་མ་བཟུང་བཞིན་གདེག་པ་དང་། དབབ་པ་དག་བྱས་ནས་། བཅོམ་ལྡན་འདས་ཀྱིས་བཀའ་སྩལ་པ་། དགེ་ཚུལ་ཕས་མ་གཟུང་བར་གདེག་པ་དང་། དབབ་པ་མ་བྱེད་ཅིག་། དགེ ༼༣༽ ཚུལ་ཕ་དག་གིས་བདག་ཅག་ཆད་དེ་ངལ་བསོས་ཁྱེད་ཀྱིས་ཅུང་ཞིག་ཁྱེར་ཅིག་ཅེས་སྨྲས་པ་དང་། དགེ་སློང་དག་གིས་མ་ཁྱེར་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཐ་གུས་བཅིངས་ལ་ཐ་གུའི་རྩེ་མོ་དགེ་ཚུལ་ཕས་ཟུང་སྟེ་ཕྱི་བཞིན་འབྲང་དུ་ཆུག་ལ་དགེ་སློང་གིས ༼༤༽ ཁྱེར་ཅིག་། དགེ་སློང་དག་ཐེ་ཚོམ་སྐྱེས་ནས་དེ་ལ་མི་ཟ་བ་དང་། བཅོམ་ལྡན་འདས་ཀྱིས་བཀའ་སྩལ་པ་། དེ་ལ་ཐེ་ཚོམ་དུ་མ་བྱེད་པར་ཟོ་ཤིག་། དགེ་སློང་འགྲོན་པ་མང་པོ་དང་ལྷན་ཅིག་ཏུ་འགྲོགས་ཏེ་ལམ་དུ་ཞུགས་པ་དང་། འགྲོན་པ་མང་པོ་དག་རྐུན་པོས་བཅོམ་པ་དང་། ༼༥༽ དགེ་ཚུལ་གྱིས་རྒྱགས་རྣམས་པོར་ནས་བྲོས་ཏེ་དོང་ངོ་༎ དགེ་སློང་དག་གི་རྒྱགས་མ་ཁྱེར་ནས་དེ་ཉིད་ན་བོར་ཞིང་འདུག་པ་དང་། འགྲོན་པ་མང་པོ་དག་གིས་འཕགས་པ་ཁྱེད་ཀྱི་རྒྱགས་ནི་རྐུན་པོས་མ་ཁྱེར་རོ་ཞེས་སྨྲས་པ་དང་། དགེ་སློང་དག་དགེ་ཚུལ་ཕ་དག་ལ་དེང་ལ་རྒྱགས ༼༦༽ ལོང་སྟེ་ཤོག་ཤིག་ཅེས་སྨྲས་པ་དང་། དེ་དག་སྐྲ་གནས་འདོང་དུ་མ་བཏུབ་སྟེ་ཁྱེད་ཉིད་ཅིའི་ཕྱིར་མི་འདོང་། ངེད་ཅག་རྐུན་པོས་གསད་མེད་ཅེས་སྨྲས་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ༼༧༽ ལོང་ལ་གཟོད་དགེ་ཚུལ་ཕས་བྱིན་ཅིག་། དགེ་སློང་དག་གིས་ཐེ་ཚོམ་སྐྱེས་ནས་དེ་དག་མ་ཟོས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དེ་ལ་ཐེ་ཚོམ་དུ་མ་བྱེད་པར་ཟོ་ཤིག་། ཀླུང་རྒལ་བར་གྱུར་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་ཚུལ་ཕ་དག ༼༡༨༩ཨ༡༽ ལ་ཁྱེད་ཉིད་ཀྱིས་ཁྱེར་ཏེ་རྒལ་བར་ནུས་སམ་ཞེས་དྲིས་ལ་དེ་སྟེ་ནུས་ཞེས་ཟེར་ན་ལེགས་སོ་༎ དེ་སྟེ་མི་ནུས་སོ་ཞེས་ཟེར་ན་རྒྱགས་བདག་ཅག་གིས་ཁྱེར་ལ་རྒོ་ལ་ཅིག་། དེ་ལ་དགེ་སློང་དག་གིས་རྒྱགས་ངག་ཕ་རོལ་དུ་བསྒྲལ་བར་བྱ་ན་དགེ་ཚུལ་ཕས་བསྒྲལ་བ ༼༢༽ གྱིས་ལ་བརྟག་པར་གྱིས་ཤིག་། དེ་སྟེ་དགེ་ཚུལ་ཕ་ཡང་མི་ནུས་ན་དགེ་སློངཇ་དག་གིས་རྒྱགས་ཕ་རོལ་དུ་སྒྲོལ་ལ་། དེའི་འོག་ཏུ་དགེ་ཚུལ་ཕ་ཡང་བསྒྲལ་བར་གྱིས་ཤིག་། དེ་སྟེ་གཉི་གར་ནུས་ན་དགེ་ཚུལ་ཕ་དང་། རྒྱགས་ལྷན་ཅིག་ཏུ་བསྒྲལ་བར་གྱིས་ཤིག་། གཉི་ག་ལྷན ༼༣༽ ཅིག་ཏུ་བསྒྲལ་པ་དགེ་སློང་རྣམས་ཐེ་ཚོམ་སྐྱེས་ནས་མ་ཟོས་སོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་ནས་། བཅོམ་ལྡན་འདས་ཀྱིས་བཀའ་སྩལ་པ་། དེ་ལ་ཐེ་ཚོམ་དུ་མ་བྱེད་པར་བཟའ་བར་གྱིས་ཤིག་། བཅོམ་ལྡན་འདས་ཀྱིས་དགེ་སློང ༼༤༽ དག་ལྷུང་བཟེད་དུ་ཐོ་ཤིག་ཅེས་བཀའ་སྩལ་པ་དང་། དགེ་སློང་ཞིག་གིས་ལྷུང་བཟེད་བཀྲུས་ནས་མཐེ་བོས་བརྡབས་ན་སྒྲ་མི་གསང་ནས་། དགེ་སློང་དེ་ལ་ཐེ་ཚོམ་སྐྱེས་ནས་། བཅོམ་ལྡན་འདས་ཀྱིས་བཀའ་སྩལ་པ་། སྐྱུ་མེད་པར་ལན་གཉིས་ལན་གསུམ་དུ་བཀྲུ་བས ༼༥༽ ཁྲུས་ལ་མཐེ་བོས་བརྡབས་ན་སྒྲ་གསང་བར་བྱུང་ན་། དེ་ལ་ཐེ་ཚོམ་དུ་མ་བྱེད་པར་ཟོ་ཤིག་། དགེ་སློང་གཞན་ཞིག་གིས་ལྷུང་བཟེད་བཀྲུས་ཏེ་། དེ་བུ་ག་ན་ཟས་ཀྱི་ཚིགས་མ་ཞིག་མཐོང་བ་དང་། དེ་ཐེ་ཚོམ་སྐྱེས་ནས་། བཅོམ་ལྡན་འདས་ཀྱིས་བཀའ་སྩལ་པ་། དེ་ལ་ཤིང ༼༦༽ བུས་བྲུས་ཏེ་ལན་གསུམ་གྱི་བར་དུ་རབ་ཏུ་ཁྲུས་ལ་དེ་ལ་ཐེ་ཚོམ་དུ་མ་བྱེད་ཅིག་། དགེ་སློང་གཞན་ཞིག་གིས་ཡང་ལྷུང་བཟེད་གས་པ་ཞིག་གི་ནང་དུ་ཁུ་བ་དྲོན་པོ་ཞིག་བླངས་པ་དང་། དེའི་འཕྲོ་ནས་སྣུམ་བྱུང་བ་དང་། ཞག་སྟེང་དུ་བྱུང་བ་དང་། དགེ་སློང་དེ་ཐེ་ཚོམ་སྐྱེས་ནས་། ༼༧༽ བཅོམ་ལྡན་འདས་ཀྱིས་བཀའ་སྩལ་པ་། སྟེང་གི་ཞག་ཞོམས་ལ་བཏུང་བར་གྱིས་ཤིག་། དགེ་སློང་ཅིག་རླུང་ནད་ཀྱིས་བཏབ་ནས་དེས་ཕྱི་དྲོ་ཁུ་བ་ཞིག་འཐུངས་ཏེ་། ནུབ་ཀར་ལྷུང་བཟེད་དེའི་ནང་དུ་སྐོམ་བཏུང་ཞེས་བྱས་པ་དང་། ལྷུང་བཟེད་ཀྱི་ནང་དུ་སྣུམ་ལངས་ནས ༼༡༨༩བ༡༽ དེའི་སྟེང་དུ་ཞག་ཆགས་པ་དང་། དགེ་སློང་དེ་ཐེ་ཚོམ་སྐྱེས་ནས་སྐོམ་ཡང་མ་འཐུངས་སོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ལག་པ་དང་ཁ་བཀྲུས་ནས་སྣམ་ཞོམས་ཏེ་འོར་ཏེ་དེ་ལ་ཐེ་ཚོམ་དུ་མ ༼༢༽ བྱེད་པར་འཐུང་ཤིག་། བཅོམ་ལྡན་འདས་ཀྱིས་ཁ་ཁྲུས་ཤིག་ཅེས་བཀའ་སྩལ་ན་། དགེ་སློང་དག་ཁ་ཅིས་བཀྲུ་བ་མི་ཤེས་ནས་། བཅོམ་ལྡན་འདས་ཀྱིས་བཀའ་སྩལ་པ་། ལྕི་བའམ་ས་འམ་ཤིང་གི་ཤུན་ཕྲགས་ལ་སོགས་པ་གཞན་གྱིས་སོ་༎ སངས་རྒྱས་བཅོམ་ལྡན་འདས ༼༣༽ ལ་ཚེ་དང་ལྡན་པ་ཨུ་པཱ་ལིས་ཞུས་པ་། བཙུན་པ་ཇི་ཙམ་གྱིས་ཁ་བཀྲུས་པ་ཞེས་བགྱི་། བཅོམ་ལྡན་འདས་ཀྱིས་བཀའ་སྩལ་པ་། ཁ་དང་རྨ་གཉིས་མཚུངས་ཏེ་རྟག་ཏུ་ཟག་པས་མ་འབགས་པ་མི་ནུས་མོད་ཀྱི་ལན་གསུམ་དུ་ཁ་བཀྲུས་ཏེ་ཆུ་བོར་བ་ནི་ཁ་བཀྲུས་པ་ཞེས་བྱའོ་༎ དགེ ༼༤༽ སློང་ཅིག་གིས་བསོད་སྙོམས་བསླངས་ཏེ་གནས་ཁང་དུ་བཞག་ནས་ཕྱི་རོལ་དུ་བྱུང་བ་དང་། ཁྱིམ་བདག་གཞན་ཞིག་གིས་དེའི་སྟེང་དུ་ཟས་ཤིག་བླུགས་ཏེ་བཞག་པ་དང་། ཇི་ཙམ་བསོད་སྙོམས་པ་དེ་སླར་འོངས་ན་བསོད་སྙོམས་ཀྱི་སྟེང་ན་ཟས་གཞན་ཞིག་བླུགས་པར་མཐོང ༼༥༽ སྟེ་། དེ་ཐེ་ཚོམ་སྐྱེས་ཏེ་ཟན་མ་ཟོས་སོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དེ་སྟེ་བྱིན་ལེན་བྱེད་པ་ཡོད་ན་བྱིན་ལེན་བྱོས་ལ་ཟོ་ཤིག་། དེ་སྟེ་མེད་ན་སྟེང་གི་སར་པ་དེ་ལོག་ཤིག་ཏུ་འོར་ལ་ཐེ ༼༦༽ ཚོམ་དུ་མ་བྱེད་པར་ཟོ་ཤིག་། དགེ་སློང་གཞན་ཞིག་གིས་བསོད་སྙོམས་བླངས་ནས་གནས་ཁང་དུ་བཞག་སྟེ་། ཕྱི་རོལ་དུ་སོང་བ་དང་། དེ་ཁྱིམ་པ་ཞིག་གིས་རེག་པར་མཐོང་སྟེ་དགེ་སློང་དེ་ཐེ་ཚོམ་སྐྱེས་ནས་མ་ཟོས་སོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ ༼༧༽ གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཁྱིམ་བདག་དེ་ལ་ཅིའི་ཕྱིར་རེག་ཅེས་དྲིས་ལ་། དེས་རྩྭ་སྦྲངས་མ་དག་བསལ་བའི་ཕྱིར་རེ་གཅེས་ཟེར་ན་བྱིན་ལེན་བྱོས་ལ་ཟོ་ཤིག་དེ་སྟེ་འདོད་པའི་ཕྱིར་རེག་གོ་ཞེས་ཟེར་ན་དེ་ཡང་ཕྱེད་མར་གོས་ལ་བྱིན་ལེན་བྱོས་ཏེ་དེ་ལ ༼༡༩༠ཨ༡༽ ཐེ་ཚོམ་དུ་མ་བྱེད་པར་ཟོ་ཞིག་། བཅོམ་ལྡན་འདས་ཀྱིས་དགེ་སློང་དག་རྒྱ་གས་ཁྱེར་ཅིག་ཅེས་བཀའ་སྩལ་ན་། ཁྱིམ་པ་དང་དགེ་ཚུལ་ཕ་དག་མེད་ནས་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས ༼༢༽ བཀའ་སྩལ་པ་། སྦྱིན་པའི་བདག་པོ་སྤྲོ་བ་སྐྱེད་ཅིག་། སྦྱིན་བདག་ཀྱང་མེད་ན་བདག་ཉིད་ཀྱིས་སླར་ཁྱེར་ལ་དེ་ཁྱིམ་པ་དང་རྗེས་ལ་ཟོ་ཤིག་། དེ་སྟེ་དེ་ལ་མེད་ན་སྐལ་བ་གཉིས་སུ་ཆོད་ལ་ཁྱིམ་པ་ལ་བྱིན་ཏེ་། དེས་ཁྱེར་ན་ནི་དེའི་སྐལ་བ་སླར་སློངས་ཏེ་བྱིན་ལེན་བྱོས་ལ་ཟོ་ཤིག་། ༼༣༽ བདག་གི་སྐལ་པ་ནི་དེ་ལ་བྱིན་ཅིག་། དེ་སྟེ་དེ་ལྟར་ཡང་མ་འབྱོར་ན་ཉི་མ་དང་པོའི་ཚེ་ནི་བསྙུང་བར་འདུག་ཤིག་། ཕྱི་དེ་ཉིན་པར་བྱིན་ལེན་བྱེད་པ་མེད་ན་སྟག་གི་སྤར་ཐབས་གཅིག་ཟོ་ཤིག་། ཡང་ཕྱི་དེ་ཉིན་མོ་ཡང་བྱིན་ལེན་བྱེད་པ་མེད་ན་སྟག་གི་སྤར་ཐབས་གཉིས་ཟོ་ཤིག་། དེ་སྟེ་ཞག ༼༤༽ བཞིའི་ཉིན་མོ་ཡང་བྱིན་ལེན་བྱེད་ལེན་བྱེད་པ་མེད་ན་ཇི་ཙམ་འགྲངས་པའི་བར་དུ་ཟོ་ཤིག་། དེ་ལ་ཐེ་ཚོམ་དུ་མ་བྱེད་ཅིག་། དེ་སྟེ་རྒྱགས་མེད་ན་འབྲས་བུ་རང་ལྷུང་བ་དེ་ལོངས་ལ་གདུགས་ཚོད་ལ་བབ་ཀྱི་བར་དུ་ཁྱེར་ཏེ་སོང་ལ་དེ་སྟེ་ཁྱིམ་པ་དང་ཕྲད་ན་སྐལ་པ་གཉིས་སུ་ཆོད་ལ་གཅིག་ནི་དེ་ལ་བྱིད ༼༥༽ ཏེ་། དེའི་སྐལ་བསླར་བདག་གིས་སློངས་ལ་རུང་བར་བྱོས་ཏེ་ཟོ་ཤིག་། བདག་གི་དེ་ཕྱིན་ཅིག་། དེ་སྟེ་མ་ཕྲད་ན་སྔ་དྲོ་འམ་། ཕྱི་དྲོ་ཡང་རུང་། རུང་བར་བྱ་བའི་ཕྱིར་སྒྱུ་མིད་ན་སྲོག་དང་འབྲལ་བས་། ཐེ་ཚོམ་དུ་མ་བྱེད་པར་ཟོ་ཤིག་། དེ་སྟེ་ཡང་ལྷུང་བ་མེད་ན་ཤིང་ལ་འཛེགས་ཏེ ༼༦༽ ཐོགས་ཤིག་། ཡང་ན་སྤྲུགས་ལ་བྱད་ཕྱོགས་ཀྱི་དུས་སུ་བསྔོས་ཏེ་ཟོ་ཤིག་། དེ་བཞིན་དུ་རྩ་བ་ལ་སོགས་པ་ཡང་ས་ལ་ས་རང་གིས་བརྐོས་ཏེ་ཕྱུང་ལ་ཐེ་ཚོམ་དུ་མ་བྱེད་པར་ཟོ་ཤིག་། ངས་ཁྱེད་ལ་ཕོངས་པའི་ཚེ་གནང་པ་དེ་མ་ཕོངས་པའི་ཚེ་མ་སྤྱོད་ཅིག་། སྤྱད་ན་འདས་པ་དང ༼༧༽ བཅས་པར་འགྱུར་རོ་༎,. . . . . . . . . . .
b5a0d372d6ed4ae2a1fd26d85cb374f9,རྐྱང་པའི་སྒོ་གསུམ་པའི་མདོའི་ཚིགས་སུ་བཅད་པ་བཅུ་སྟེ་སྒོ་གསུམ་པ་རྫོགས་སྟོ་།,.
f9530ca172eb4bb59549dd16688e6a98,མདོར་བསྡུས་པ་སྟེ་།<་བར།>ས་བོན་བུམ་པ་རྐུན་པོ་རྐུ་བ་དང་༎<་བར།>ལུས་ཀྱིས་རེག་པ་དེ་བཞིན་ཏེ་༎<་བར།>འབྲས་ཅན་ལན་ཚྭ་སོང་བ་དང་༎<་བར།>བུ་རམ་ཤིང་དང་རྐུན ༼༡༩༠བ༡༽ འབྲུ་དང་༎<་བར།>གློ་བུར་འོངས་དང་གནས་པའོ་༎,.
864846c9442848e8b0955e902877819c,མདོར་ན་།ས་བོན་དུམ་པ་ཤིང་རྟ་གྲུ་༎ཁུར་དང་འོ་མ་ཚོང་པ་དེ་བཞིན་ཏེ་༎བྱ་རོག་སྒྲང་མ་བཙོ་བླག་ལས་༎ཨུ་པཱ་ལི་བཞི་ཆོག་ཀུན་ཤེས་པའོ་༎,.
badc9c9a669540e48616ef465ac8640d,སངས་རྒྱས་བཅོམ་ལྡན་འདས་རྒྱལ་པོའི་ཁབ་བྱ་ཀ་ལན་ད་ཀ་གནས་། ༼༢༽ ན་བཞུགས་ཏེ་། གང་གི་ཚེ་རྒྱལ་པོ་གཟུགས་ཅན་སྙིང་པོས་བུམ་པ་སྟོང་གིས་བོན་བཏབ་པ་ཕུལ་བ་དེའི་ཚེ་དགེ་སློང་དག་གིས་དེའི་ཐོག་ཟོས་ནས་ཞིང་ཡང་ཐ་བར་བོར་ཏེ་རྩྭ་ཀུ་ཤའི་གནས་སུ་གྱུར་ཏོ་༎,.
7261f198dac14fb0bf0cb6e6a35e0e73,དེ་ནས་རྒྱལ་པོ་གཟུགས་ཅན་སྙིང་པོ་ཕྱི་རོལ་དུ་བྱུང་བས་དེ་དག་མཐོང་ནས་། ༼༣༽ དེས་བློན་པོ་ལ་ཀྱེ་སུས་འདི་ལྟར་ཞིང་ཀུན་ཐ་བར་པོར་ནས་ཀུ་ཤའི་གནས་སུ་གྱུར་ཅེས་སྨྲས་པ་དང་། དེས་ལྷས་འཕགས་པ་དག་ལ་བུམ་པ་སྟོང་གི་ས་བོན་གྱིས་བཏབ་པ་ཕུལ་བ་ད་དེ་དག་གིས་ལེགས་པར་བླངས་པ་དེ་དག་གཟིགས་མོད་ཅེས་སྨྲས་པ་དང་། རྒྱལ་བོས་ཇི་འཕགས་པ་དེ་དག ༼༤༽ གིས་ཐུན་ཤས་སུ་ཡང་མ་བཏང་ངམ་ཞེས་དེ་དག་གིས་དགེ་སློང་དག་ལ་སྨྲས་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་ནས་། བཅོམ་ལྡན་འདས་ཀྱིས་བཀའ་སྩལ་པ་། དགེ་འདུན་གྱི་ཞིང་དག་ནི་ཐུན་ཤས་སུ་ཐོང་ཤིག་། དགེ་སློང་དག་གིས་ཐུན ༼༥༽ ཤས་སུ་བྱིན་ནོ་༎ ཞིང་པས་ཞིང་གཤིན་པའི་རྣམས་ནི་ཐམས་ཅད་བདག་ཅག་ཁྱེར་ཡང་དེ་དག་གིས་སྐལ་བ་མ་བླངས་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ཀྱིས་བཀའ་སྩལ་པ་། ཞིང་ཤས་ཀྱི་སྐལ་བ་ལོང་ཤིག་། ༼༦༽ དགེ་སློང་དག་གིས་བླངས་ཏེ་དེ་ཉིད་དུ་བཞག་ནས་། བཅོམ་ལྡན་འདས་ཀྱིས་བཀའ་སྩལ་པ་། སྐལ་པ་གཙུག་ལག་ཁང་དུ་སྐྱོས་ཤིག་ཅེས་གསུངས་པ་དང་། སྔར་ཞིང་པ་ཉིད་ཀྱིས་དེར་བསྐྱས་སོ་༎,. .
b499937ddcd74482b7e8e56b626ae5c9,དེ་ནས་བཅོམ་ལྡན་འདས་ཀྱིས་བཀའ་སྩལ་པ་། སྔོན་དུ་ཞིང་བདག་གིས་དེར ༼༧༽ སྩོས་ཤིག་། དེ་དག་སྐྱེད་པ་ན་ཡང་བརྐུས་སོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། སྲུང་བའི་དགེ་སློང་གིས་གྲོགས་མ ༼༡༩༡ཨ༡༽ བྱས་པ་དང་། ཁྱིམ་པ་དག་མི་དགའ་བར་གྱུར་ནས་སྨྲས་པ་། འཕགས་པ་འདི་ནི་ཅི་ཁྱེད་ཅག་གི་ན་ཁྱེད་ཀྱིས་ཅིའི་ཕྱིར་གྲོགས་མི་བྱ་། དེས་སྨྲས་པ་། བཅོམ་ལྡན་འདས་ཀྱིས་མ་གནང་ངོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ ༼༢༽ གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཤིང་རྟ་ལ་ཕྱུགས་འདེབས་པའི་ས་མ་གཏོགས་པར་དེར་བསྐྱབ་དང་ཞིང་པའི་གྲོགས་གྱིས་ཤིག་། དགེ་སློང་གཞན་ཞིག་ན་བར་གྱུར་ནས་། ཤིང་རྟ་པ་དག་གིས་ཤིང་རྟའི་སྟེང་དུ་ཞོན་ཅིག་ཅེས་སྨྲས་པ་དང་། དེ་ཐེ་ཚོམ ༼༣༽ སྐྱེས་ནས་བཞོན་ནས་། བཅོམ་ལྡན་འདས་ཀྱིས་བཀའ་སྩལ་པ་། ནན་ཤིང་རྟ་ལ་ཞོན་ཅིག་། དེ་ལ་ཐེ་ཚོམ་མ་བྱེད་ཅིག་། གྲུའི་ནང་ན་འཐུན་ཤས་ཀྱི་སྐལ་པ་སྐྱེད་པ་ལས་གྲུ་ཡང་ཆག་པར་གྱུར་ནས་། དགེ་སློང་དག་གིས་གྲོགས་མ་བྱས་པ་དང་། ཁྱིམ་བདག་མི་དགའ་བར་གྱུར ༼༤༽ ནས་སྨྲས་པ་། འདི་ནི་ཁྱེད་ཀྱི་ན་། ཁྱོད་ཀྱིས་ཅིའི་ཕྱིར་གྲོགས་མི་བྱ་། དེ་དག་གིས་སྨྲས་པ་། བཅོམ་ལྡན་འདས་ཀྱིས་མ་གནང་ངོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། གྲུའི་དངོ་མ་གཏོགས ༼༥༽ བར་ཕུལ་བའི་གྲོགས་དང་ཞིང་བའི་གྲོགས་གྱིས་ཤིག་། དགེ་སློང་གཞན་ཞིག་ཡང་ཀླུང་གི་འགྲམ་ནས་སོང་བ་ལས་ན་བར་གྱུར་ནས་མཉན་པས་འཕགས་པ་འདིའི་ནང་དུ་ཞུགས་ཞེས་སྨྲས་པ་དང་། དེ་ཐེ་ཚོམ་སྐྱེས་ནས་ནང་དུ་མ་ཞུགས་སོ་༎ དེ་ལྟར་གྱུར་པ་དགེ་སློང་དག་གིས ༼༦༽ བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དངོ་མ་གཏོགས་པར་ནང་དུ་ཞུགས་པ་དེ་ལ་ཐེ་ཚོམ་མ་བྱེད་ཅིག་། གཞན་ཡང་ཁུར་གྱིས་བསྐྱས་པ་ལས་དེ་ཆད་པར་གྱུར་ནས་། དེས་འཕགས་པ་འདི་མར་ཕོབ་ཤིག་ཅེས་སྨྲས་པ་དང་། དགེ ༼༧༽ སློང་དག་ཐེ་ཚོམ་སྐྱེས་ནས་མ་ཕོག་གོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཕོག་ཅིག་། དགེ་སློང་དག་གིས་ཕབ་ནས་སླར་མ་བཏེག་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཇི་ལྟར་ཕོག ༼༡༩༡བ༡༽ པ་བཞིན་དུ་ཐེག་ཅིག་། ལྷ་གང་གི་སྒོར་པོར་ཏེ་དོང་བ་དང་། མ་བྱིན་པར་ལེན་པ་དག་གིས་བརྐུས་ནས་། བཅོམ་ལྡན་འདས་ཀྱིས་བཀའ་སྩལ་པ་། ནང་དུ་སྐྱོས་ཤིག་། དགེ་སློང་གིས་སུས་ནང་དུ་བསྐྱ་བ་མི་ཤེས་ནས་། བཅོམ་ལྡན་འདས་ཀྱིས་བཀའ་སྩལ་པ་། ཁྱིམ ༼༢༽ བས་སོ་༎ ཁྱིམ་པ་མེད་ན་དགེ་ཚུལ་ཕས་སོ་༎ དགེ་ཚུལ་ཕ་ཡང་མེད་ནས་། བཅོམ་ལྡན་འདས་ཀྱིས་བཀའ་སྩལ་པ་། བདག་ཅག་ཉིད་ཀྱིས་ནང་དུ་སྐྱོས་ཤིག་། དགེ་སློང་དག་གིས་བསྐྱས་ནས་བདག་གིས་བསྐྱས་པ་ཡིན་ནོ་སྙམ་ནས་མ་ཟོས་པ་དང་། དེ་ལྟར་གྱུར་པ་དགེ་སློང ༼༣༽ དག་གིས་བཅོམ་ལྡན་འདས་ལ་གསོལ་ནས་། བཅོམ་ལྡན་འདས་ཀྱིས་བཀའ་སྩལ་པ་། དེ་ལ་ཐེ་ཚོམ་མ་བྱེད་པར་ཟོ་ཤིག་། དགེ་འདུན་གྱི་ཟངས་ཀྱི་ནང་དུ་མེ་ཆེར་འབར་བས་འོ་མ་ལ་སོགས་པ་ནི་ཁོལ་། རུང་བར་བྱེད་པ་ནི་སྒོར་སོང་ནས་བོ་བ་དང་། བཅོམ་ལྡན་འདས་ཀྱིས ༼༤༽ བཀའ་སྩལ་པ་། དེ་ཕྱི་རོལ་དུ་མ་འགྲོ་ཤིག་། དེ་སྟེ་རྐྱེན་ཅིག་བྱུང་ནས་ཕྱི་རོལ་དུ་སོང་ན་མགལ་པ་དག་ཕྱིར་དྲོངས་ཤིག་། འོན་ཀྱང་དེ་བཞིན་དུ་ལུད་པ་དང་། བཅོམ་ལྡན་འདས་ཀྱིས་བཀའ་སྩལ་པ་། མདག་མ་དག་ཕྱིར་དབྱུང་བར་གྱིས་ཤིག་། མདག་མ་ཕྱིར་ཕྱུང་ཡང་ལུད་པ་དང་། ༼༥༽ བཅོམ་ལྡན་འདས་ཀྱིས་བཀའ་སྩལ་པ་། ཆོས་གོས་ཀྱི་ཐ་མས་གཡོབས་ཤིག་། འོན་ཀྱང་ལུད་པར་གྱུར་ནས་བདག་ཉིད་ཀྱིས་གཟར་བུ་ལོང་ལ་དཀྲུག་པར་གྱིས་ཤིག་། དགེ་སློང་དག་ངས་ཕོངས་པ་ལ་གནང་བ་དེ་མ་ཕོངས་པའི་ཚེ་མ་སྤྱོད་ཅིག་། སྤྱད་ན་འདས་པ་དང་བཅས་པར ༼༦༽ འགྱུར་རོ་༎ དེ་བཞིན་དུ་སྨན་དག་ཀྱང་དགེ་ཚུལ་ཕའམ་། ལྷ་གང་ན་གནས་པས་དཀྲུག་པར་གྱིས་ཤིག་། དེ་ཡང་ཕྱི་རོལ་དུ་སོང་ན་དེའི་ཐབས་སྔ་མ་བཞིན་ནོ་༎,. . . . . . . . .
6de4079222f041d9a2a8389d9b2a16a6,གླེང་གཞི་ནི་མཉན་དུ་ཡོད་པ་ན་སྟེ་།,.
f098b98ec13349fbbab25ef0a159391c,ཚོང་པ་མང་པོ་དག་ཅིག་གིས་སངས་རྒྱས་དང་། དགེ་སློང་གི་དགེ་འདུན་ལ ༼༧༽ སོགས་པ་བཤོས་ལ་སྤྱན་དྲངས་སོ་༎ དེ་དག་གིས་བཤོས་སྦྱར་ཏེ་དྲོ་སར་བསྐྱས་ནས་མ་དྲངས་ཀྱི་བར་དུ་ཚོང་ཁང་དུ་མེ་ཤོར་ཏེ་དེ་དག་མེ་གསོད་དུ་སོང་བ་དང་། གདུགས་ཚོད་ཡོལ་ལ་ཐུག་ནས་། དགེ་སློང་དག་གིས་ཇི་ལྟར་གྱུར་པ་བཅོམ་ལྡན་འདས་ལ་གསོལ་པ་དང་། བཅོམ་ལྡན ༼༡༩༢ཨ༡༽ འདས་ཀྱིས་བཀའ་སྩལ་པ་། དེའི་སེམས་ཀྱིས་ཡོངས་སུ་བཏང་བས་ན་། དགེ་སློང་དག་དེ་ལ་ཐེ་ཚོམ་མ་བྱེད་པར་བཟའ་བར་བྱའོ་༎ ཟོས་ནས་བྱང་གི་སྒྲ་མི་སྙན་གྱི་དུས་སུ་བྱིན་གྱིས་རློབས་ཤིག་། དགེ་འདུན་གྱིས་དྲོ་སར་བྱ་རོག་མཆུས་ཟས་ལ་རེག་པ་དང་། ༼༢༽ དགེ་སློང་དག་ཐེ་ཚོམ་སྐྱེས་ནས་ཟན་མ་ཟོས་སོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། མཆུའི་ཐན་ཀོར་འོར་ལ་དེ་ལ་ཐེ་ཚོམ་མ་བྱེད་པར་ཟོ་ཤིག་། དགེ་སློང་དག་གིས་ལྷུང་བཟེད་ཀྱི་ཁ་ཟས་ཀྱི་ནང་དུ་བྱ་རོག ༼༣༽ གིས་རེག་ནས་དེ་དག་ཁ་ཟས་མ་ཟོས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དེའི་མཆུའི་ཐན་ཀོར་འོར་ལ་ཐེ་ཚོམ་མ་བྱེད་པར་བཟའ་བར་གྱིས་ཤིག་། ཚེ་དང་ལྡན་པ་ནམ་གྲུ་ཅི་ལ་ཡང་ཐེ་ཚོམ་ཟ་སྟེ་། ནམ་གྲུ་ཐེ་ཚོམ་ཅན་ནམ་གྲུ་ཐེ་ཚོམ་ཅན་ཞེས་མིང་དུ་གྱུར་ཏོ་༎ དེ་བཤང ༼༤༽ སར་འོངས་པ་དང་། སྤྲང་མ་ཞིག་མཐོང་ངོ་༎ ཕྱིས་ཡང་དེ་དང་འདྲ་བ་ཞིག་བསྐོས་ན་ཟས་ཀྱི་སྟེང་ན་འདུག་པ་མཐོང་བ་དང་། དེས་ཚེ་དང་ལྡན་པ་དག་བཤང་ས་ན་མཐོང་བའི་སྤྲང་མ་དེས་འདིར་འོངས་ཏེ་ཁ་ཟས་ལ་འབགས་ཏེ་མ་རུང་བར་བྱས་སོ་ཞེས་སྨྲས་པ་དང་། དེ་ཐོས་པ་དང ༼༥༽ དགེ་སློང་མང་ཞིག་གིས་ཟས་མ་ཟོས་པར་གྱུར་ཏོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་རྣམས་སྦྲང་མ་ནི་མཐོན་དམན་ཀུན་དུ་རྒྱུས་དེས་གང་དུ་རེག་པ་དེ་འོར་ལ་དེ་ལ་ཐེ་ཚོམ་དུ་མ་བྱེད་པར ༼༦༽ ཟོ་ཤིག་། དགེ་སློང་དག་ཚོན་རྩིའི་ལས་བྱེད་དེ་། དེ་དག་སེམས་འཁྲུལ་པས་ཚོན་རྩིའི་བུམ་པ་ཡིན་ནོ་སྙམ་ནས་དེས་དགེ་འདུན་གྱི་འབྲུ་མར་གྱི་བུམ་པ་དང་། མར་གྱི་བུམ་པ་དག་སྟེང་དུ་བཏེག་སྟེ་ཁྱེར་བ་དང་། དེ་ན་གང་གི་ཚེ་ངོ་ཤེས་པ་དེའི་ཚེ་ན་འགྲེང་བཞིན་དུ་བོར་ནས་ཆག་པ ༼༧༽ པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཐང་མ་སྐས་ལ་འཛེགས་པ་ལས་ཅུང་ཟད་ཙམ་ཞིག་ནི་འཛེགས་མང་དུ་ལས་ན་སླར་བོ་བས་ལ་གནས་གར་བདེ་བར་མ་འགྱེལ་བར་ཞོག་ཤིག་། དེ་སྟེ ༼༡༩༢བ༡༽ ཐང་མ་སྐས་ལ་མང་དུ་འཛེགས་ལ་ཐུང་དུ་འཛེག་དགོས་ན་སྟེང་དུ་འཛེགས་ལ་གནས་བདེ་པར་མ་འགྱེལ་པར་ཞོག་ཤིག་། དགེ་སློང་དག་ཐེ་ཚོམ་སྐྱེས་ནས་མ་ཟོས་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་ནས་། བཅོམ་ལྡན་འདས་ཀྱིས་བཀའ་སྩལ་པ་། ༼༢༽ དེ་ལ་ཐེ་ཚོམ་མ་བྱེད་པར་ཟོ་ཤིག་། སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པཱ་ལིས་ཞུས་པ་། བཙུན་པ་བཞག་པ་རྣམ་པ་དུ་འཚལ་དུ་རུང་། ཨུ་པཱ་ལི་རྣམ་པ་གཉིས་ཀྱིས་ཏེ་། ངོ་ཚ་བ་མེད་ཅིང་བསླབ་པ་ལ་མི་མོས་པ་དང་། གང་ལ་ངོ་ཚ་ཡོད་ཀྱང་དྲན་པ་ཉམས་པ་སྟེ་། ༼༣༽ དེ་གཉིས་ཀྱིས་བཞག་པ་རུང་གིས་གཉི་ག་ཟོ་ཤིག་། བཅོམ་ལྡན་འདས་ཀྱིས་བཀའ་སྩལ་པ་། བྱོལ་སོང་གི་སྐྱེ་གནས་སུ་གྱུར་པའི་སེམས་ཅན་ལ་སྦྱིན་པ་བྱིན་ན་ནི་རྣམ་པར་སྨིན་པ་བརྒྱར་རེ་བར་བྱའོ་༎ ཚུལ་ཁྲིམས་ངན་པས་ཟིན་པའི་མི་ལ་སྦྱིན་པ་བྱིན་ན་ནི་རྣམ་པར་སྨིན་པ་སྟོང་དུ་རེ ༼༤༽ བར་བྱའོ་༎ ཚུལ་ཁྲིམས་དང་ལྡན་པའི་སྐྱེས་བུ་གང་ཟག་ལ་སྦྱིན་པ་བྱིན་ན་ནི་རྣམ་པར་སྨིན་པ་བརྒྱ་ཕྲག་སྟོང་དུ་རེ་བར་བྱའོ་༎ ཕྱི་རོལ་གྱི་དྲང་སྲོང་འདོད་པའི་འདོད་ཆགས་དང་བྲལ་བ་དག་ལ་སྦྱིན་པ་བྱིན་ན་ནི་རྣམ་པར་སྨིན་པ་ས་ཡ་བརྒྱ་སྟོང་དུ་རེ་བར་བྱའོ་༎ རྒྱུན་དུ་ཞུགས་པའི་འབྲས ༼༥༽ བུ་མངོན་དུ་བྱེད་པར་ཞུགས་པ་ལ་ནི་ཚད་མེད་དོ་༎ རྒྱུན་དུ་ཞུགས་པ་ལ་དེ་པས་ཀྱང་ཚད་མེད་དོ་༎ ལན་གཅིག་ཕྱིར་འོང་བའི་འབྲས་བུ་མངོན་དུ་བྱེད་པར་ཞུགས་པ་ལ་དེ་བས་ཀྱང་མེད་དོ་༎ ལན་གཅིག་ཕྱིར་ལྡོག་པར་རྒྱུན་དུ་ཞུགས་པ་ལ་དེ་བས་ཀྱང་ཚད་མེད་དོ་༎ ཕྱིར ༼༦༽ མི་འོང་བའི་འབྲས་བུ་མངོན་དུ་བྱེད་པར་ཞུགས་པ་ལ་དེ་བས་ཀྱང་ཚད་མེད་དོ་༎ ཕྱིར་མི་འོང་བའི་རྒྱུན་དུ་ཞུགས་པ་ལ་དེ་བས་ཀྱང་ཚད་མེད་དོ་༎ དགྲ་བཅོམ་པའི་འབྲས་བུ་མངོན་དུ་བྱེད་པར་ཞུགས་པ་ལ་དེ་བས་ཀྱང་ཚད་མེད་དོ་༎ དགྲ་བཅོམ་པ་ལ་དེབས་ཀྱང་ཚད་མེད་ན་རང་སངས་རྒྱས ༼༧༽ དང་། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་ལྟ་སྨོས་ཀྱང་ཅི་དགོས་བྲམ་ཟེ་དང་ཁྱིམ་བདག་དད་པ་དག་གིས་དགེ་སློང་དག་མཆོད་རྟེན་ལ་ཕྱག་འཚལ་དུ་དོང་བ་ལ་གདུགས་དང་། རྒྱལ་མཚན་དང་། པ་དན་དག་བསྐུར་བ་དང་། དགེ་སློང་དག ༼༡༩༣ཨ༡༽ རྣམ་པ་དེ་ལྟ་བུའི་རྐྱེན་བྱུང་ནས་དེ་དག་གིས་གང་དུ་བསྐུར་བར་བསྐུར་མ་ནུས་སོ་༎ དེ་དག་གི་ནང་ནས་ཁ་ཅིག་གིས་སྨྲས་པ་། ཚེ་དང་ལྡན་པ་དག་བཅོམ་ལྡན་འདས་ཀྱིས་བཀའ་སྩལ་པ་ནི་གཞན་དུ་བསྔོས་ལ་གཞན་དུ་དབུལ་བར་མ་བྱེད་ཅིག་ཅེས་བྱུང་། ཁ་ཅིག ༼༢༽ གིས་ཡང་སྨྲས་པ་། དེ་ལ་གཞན་བྱར་ཅི་ཡོད་། བཅོམ་ལྡན་འདས་ལ་ཞུའོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་རྣམས་རྣམ་པ་བཞི་ལ་ནི་ངེས་པར་དབུལ་དགོས་ཏེ་བྱང་ཆུབ་པ་དང་། ཆོས ༼༣༽ ཀྱི་འཁོར་ལོ་དང་། ཆོ་འཕྲུལ་ཆེན་པོ་དག་། ལྷ་ཡུལ་ནས་གཤེགས་པའོ་༎ འདི་དག་ལ་བསྔོས་ནས་གཞན་དུ་སྔོ་བར་མ་བྱེད་ཅིག་། དེ་ལས་གཞན་དུ་བསྔོས་པའི་རྐྱེན་རྣམ་པ་དེ་ལྟ་བུས་ན་གཞན་དག་ཏུ་བསྔོར་རུང་གིས་དེ་ལ་ཐེ་ཚོམ་མ་བྱེད་ཅིག་། དགེ་སློང་རྣམས་ངས ༼༤༽ ཕོངས་པའི་ཚེ་གནང་བདེ་བཞིན་དུ་མ་ཕོངས་པའི་ཚེ་མ་སྤྱོད་ཅིག་། དེ་ལྟར་སྤྱད་ན་འདས་པ་དང་བཅས་པར་འགྱུར་རོ་༎ སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པཱ་ལིས་ཞུས་པ་། བཙུན་པ་དགེ་སློང་གཉིས་ཤིག་འཁྲུག་པར་གྱུར་། རྩོད་པར་གྱུར་། འཐབ ༼༥༽ པར་གྱུར་པ་དེ་ལ་གང་མད་པར་གཟུང་། བཅོམ་ལྡན་འདས་ཀྱིས་བཀའ་སྩལ་པ་གང་ཚུལ་ཁྲིམས་དང་ལྡན་པའོ་༎ གཉི་ག་ཚུལ་ཁྲིམས་དང་ལྡན་པ་ན་གང་མང་དུ་ཐོས་པའོ་༎ གཉི་ག་མང་དུ་ཐོས་ན་གང་ཆོག་ཤེས་པའོ་༎ གཉི་ག་ཆོག་ཤེས་ན་གང་ཆེར་ཆོག་ཤེས་པའོ་༎  ༼༦༽ གཉི་ག་ཆེར་ཆོག་ཤེས་ན་ཨུ་པཱ་ལི་གཉི་ག་ཆེར་ཆོག་ཤེས་པ་ལས་ཆེར་ཆོག་ཤེས་པ་ནི་མེད་དེ་མི་སྲིད་དོ་༎ གནས་མེད་དེ་དེ་གཉིས་ལྟ་བུ་ལ་ནི་འཁྲུག་པའམ་། རྩོད་པ་འམ་། འཐབ་པར་འགྱུར་བ་འབྱུང་བའི་གནས་མ་ཡིན་ནོ་༎,. . . . . . . . . . . . . . . . . . . . . . . . . . .
c69449ab9c5b452b9bf9a06d3cef76c4,རྐྱང་པའི་སྒོའི་མདོ་བཞི་པའི་ཚིགས་སུ་བཅད ༼༧༽ པ་དང་པོའོ་༎,.
0dc90966dfb94d55a13bb00ca85274d5,འདུལ་བ་གཞུང་དམ་པ་། བམ་པོ་བཞི་བཅུ་རྩ་གསུམ་པ་།,.
3130b6c4a30a45829c7277716aea9861,མདོར་ན་།རྐུན་པོ་གནས་དང་ཟ་མ་དང་༎<་བར།>སྔར་འཁྲུགས་པ་ལ་རྣམ་པ་བཞི་༎<་བར།>བསླབ་པ་བྱིན་པས་ཚུལ་ཤིང་བྲིམས་༎<་བར།>དེ་དག་དགེ་འདུན་དབྱེན་མི་འགྱུར་༎,.
48555e61cc8341df967c7e1071616324,སངས་རྒྱས་བཅོམ ༼༡༩༣བ༡༽ ལྡན་འདས་མཉན་དུ་ཡོད་པའི་ཛེ་ཏའི་ཚལ་མགོན་མེད་པ་ལ་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པཱ་ལིས་ཞུས་པ་། བཙུན་པ་ཚུལ་ཤིང་བྲིམས་པ་རྐུན་གནས་ཀྱིས་ཚུལ་ཤིང་བྲིམས་ན་དགེ་འདུན་གྱི་དབྱེན་དུ་འགྱུར་རམ་། ༼༢༽ ཨུ་པཱ་ལི་མི་འགྱུར་རོ་༎ བཙུན་པ་མ་ནིང་དང་ཟམ་དང་། དགེ་སློང་མ་སུན་ཕྱུང་བ་དང་། ཕ་བསད་པ་དང་། མ་བསད་པ་དང་། དགྲ་བཅོམ་པ་བསད་པ་དང་། དེ་བཞིན་གཤེགས་པ་ལ་ངན་སེམས་ཀྱིས་ཁྲག་ཕྱུང་བ་དང་། མུ་སྟེགས་ཅན་དང་། མུ་སྟེགས་ཅན་དུ་སྐོར ༼༣༽ བ་དང་། ཐ་དད་དུ་གནས་པ་དང་། མི་གནས་པ་དག་གིས་ཚུལ་ཤིང་བྲིམས་ན་དགེ་འདུན་གྱི་དབྱེན་དུ་འགྱུར་རམ་། ཨུ་པཱ་ལི་མི་འགྱུར་རོ་༎ བཙུན་པ་སྔར་འཁྲུགས་པ་བཞིས་ཚུལ་ཤིང་བྲིམས་ན་དགེ་འདུན་གྱི་དབྱེན་དུ་འགྱུར་རམ་། ཨུ་པཱ་ལི་མི་འགྱུར་རོ་༎ བཙུན་པ་བསླབ ༼༤༽ པ་བྱིན་པས་ཚུལ་ཤིང་བྲིམས་ན་དགེ་འདུན་གྱི་དབྱེན་དུ་འགྱུར་རམ་། ཨུ་པཱ་ལི་མི་འགྱུར་རོ་༎,. . . . .
b1aa2bbe1b4e4c8a80bf951cb310ccd6,རྐྱང་བའི་སྒོ་བཞི་པའི་མདོའི་ཚིགས་སུ་བཅད་པ་གཉིས་པའོ་༎,.
4c136c2510a5496b9705c3c6c914af05,མདོར་ན་།ལུས་ལ་རེག་དང་རྡུལ་ཟན་དང་༎ཆར་པ་འབབ་པར་བཅང་མི་བྱ་༎ཚང་མང་དང་ནི་བཤང་གཅི་ས་༎༼༥༽ མ་རུང་ནས་ནི་མི་དོར་པའོ་༎,.
6bda95c4dd894bc1b495349e5c1b1d86,སངས་རྒྱས་བཅོམ་ལྡན་འདས་མཉན་དུ་ཡོད་པའི་ཛེ་ཏའི་ཚལ་མགོན་མེད་པ་ལ་ཟས་སྦྱིན་པའི་ཀུན་དགའ་རབ་ན་བཞུགས་སོ་༎ དྲུག་སྡེ་དག་གིས་དགེ་འདུན་གྱི་མལ་སྟན་དག་ཀྱང་ལུས་ལ་རེག་པར་བགོས་། རྐང་པ་ནས་མགོའི་བར་དུ་ཐང་ཆད ༼༦༽ པར་བགོས་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་ཞུས་ནས་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་གིས་དགེ་འདུན་གྱི་མལ་སྟན་ལུས་ལ་རེག་པར་མ་བགོ་ཤིག་། བགོས་ན་འདས་པ་དང་བཅས་པར་འགྱུར་རོ་༎ བཅོམ་ལྡན ༼༧༽ འདས་ཀྱིས་དགེ་སློང་དག་དགེ་འདུན་གྱི་མལ་སྟན་ལུས་ལ་རེག་པར་མ་བགོ་ཤིག་ཅེས་བཀའ་སྩལ་པ་ན་། དགེ་སློང་དག་གིས་ཇི་ལྟར་བགོ་བ་མི་ཤེས་ནས་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་བ་དང་། བཅོམ་ལྡན་འདས་ཀྱིས་བཀའ་སྩལ་པ་། ༼༡༩༤ཨ༡༽ གང་ཟག་གིས་རྡུལ་ཟན་གྱི་སྟེང་དུ་ཤེས་བཞིན་དུ་ངལ་ནས་ཁང་ཀྱིས་བགོ་བར་གྱིས་ཤིག་། དྲུག་སྡེ་དག་གིས་དགེ་འདུན་གྱི་གོས་བགོས་ནས་དབྱར་ཆར་གྱི་ནང་ན་བླ་གབ་མེད་པར་འདུག་གོ་༎ དེ་ཆར་གྱིས་མ་རུང་བར་གྱུར་ནས་། དེ་ལྟར་གྱུར་པ་དགེ་སློང་དག ༼༢༽ གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་གིས་དགེ་འདུན་གྱི་གོས་གྱོན་ལ་དབྱར་ཆར་གྱི་ནང་ན་བླ་གབ་མེད་པར་མ་འདུག་ཤིག་། འདུག་ན་འདས་པ་དང་བཅས་པར་འགྱུར་རོ་༎ དྲུག་སྡེ་དག་གིས་དགེ་འདུན་གྱི་གོས ༼༣༽ བགོས་ནས་ཚང་མང་དུ་འཇུག་སྟེ་། དེ་དུད་བས་མ་རུང་བར་གྱུར་ནས་དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་གིས་དགེ་འདུན་གྱི་གོས་གྱོན་ནས་ཚང་མང་དུ་འགྲོ་བར་མ་བྱེད་ཅིག་། སོང་ན ༼༤༽ འདས་པ་དང་བཅས་པར་འགྱུར་རོ་༎ དྲུག་སྡེ་དག་གིས་དགེ་འདུན་གྱི་མལ་སྟན་དག་བགོས་ནས་བཤང་གཅིའི་སར་སོང་བ་དང་། བཤང་གཅིའི་གཟེར་མ་དག་གིས་ཕོག་ནས་མ་རུང་བར་གྱུར་ཏོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། ༼༥༽ བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་དགེ་འདུན་གྱི་མལ་སྟན་གྱོན་ནས་བཤང་གཅིའི་སར་མ་འགྲོ་ཤིག་། སོང་ན་འདས་པ་དང་བཅས་བར་འགྱུར་རོ་༎,. . . . . . .
2f6698b91a6f461eab8a8b6d863f1efa,གླེང་གཞི་ནི་མཉན་དུ་ཡོད་པ་ན་སྟེ་།,.
e586f55413394eff9cc1b07f3e0997f2,དགེ་སློང་རྣམས་དགེ་འདུན་གྱི་མལ་སྟན་རྡོ་ལ་བ་དང་། རལ་བ་རྣམས ༼༦༽ གར་བབ་བབ་ཏུ་འདོར་ཏེ་དེ་དག་མི་སྤྱོད་བ་དང་། དེ་ཉིད་མ་རུང་བར་གྱུར་ནས་དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་འདུན་གྱི་མལ་སྟན་ཅུང་ཟད་རྡོ་ལ་ཏམ་། རལ་ན་མདོར་བར་རྡོལ་ན་ནི་ལྷན ༼༧༽ པས་གློན་ཅིག་རལ་ན་ནི་སླར་དྲུབ་པར་གྱིས་ཤིག་། དེའི་ནང་ན་རྙིངས་པ་དག་ནི་ཁོལ་ཕྱུང་ལ་སར་པ་གློན་ཅིག་། དེ་རྙིང་པ་ལས་རུང་བ་ཡོད་ན་མེ་མར་གྱི་སྙིང་པོར་གྱིས་ཤིག་། དེར་ཡང་མི་རུང་ན་བ་གླང་གི་ལྕི་བའམ་ས་དང་བསྲེས་ལ་ཀ་བའི་སེར་གའམ་། རྩིག་པའི་སེར་ག་དག ༼༡༩༤བ༡༽ གི་ཞལ་ཞལ་དུ་གྱིས་ཤིག་། སྦྱིན་པར་བྱེད་པ་དང་། ཡོན་བདག་གི་ཡུན་རིང་དུ་སྤྱད་པར་འགྱུར་རོ་༎,.
8684f11419424e4dbafe7ad0f82d318a,རྐྱང་པའི་སྒོ་བཞི་པའི་མདོའི་ཚིགས་སུ་བཅད་པ་གསུམ་པའོ་༎,.
a89c1ff38239469bbc9047624707d87c,མདོར་ན་།ཁ་ཟས་ད་སྟམ་མར་དང་༎བྱུག་པར་བྱ་དང་ལྷམ་རྣམས་དང་༎གས་དང་གདུགས ༼༢༽ དང་ཤིང་དག་དང་༎རྩ་བ་སྨན་རྣམས་ཐ་མའོ་༎,.
38b1919cbb914f64b8384538a62b3864,སངས་རྒྱས་བཅོམ་ལྡན་འདས་མཉན་དུ་ཡོད་པའི་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ མཉན་དུ་ཡོད་བ་ན་ཁྱིམ་བདག་གཞན་ཞིག་འདུག་སྟེ་། དེས་ཡོ་བྱད་ཐམས་ཅད་དང་ལྡན་པའི་གཙུག་ལག ༼༣༽ ཁང་བརྩིགས་ཏེ་འཁོར་མང་པོའི་དགེ་སློང་དག་ཅིག་ལ་ཕུལ་ལོ་༎ དེ་འཁོར་དྲུག་བཅུ་དང་དེར་དབྱར་ཚུལ་དུ་ཞུགས་སོ་༎ ཚུལ་ནས་བྱུང་ནས་ལྷན་ཅིག་སྤྱོད་པ་དང་། ཉེ་གནས་དག་ལྗོངས་དང་། ཕྱོགས་གང་དང་གང་དུ་འཁོད་པ་དེ་དང་དེ་དག་ནས་དེའི་རྐང་པ་ལ་ཕྱག་བྱ་བར ༼༤༽ ལྷགས་ནས་། དེ་དག་གིས་དེའི་རྐང་པ་ལ་ཕྱག་བྱས་ཏེ་དོང་པ་དང་། དེས་ཚེ་དང་ལྡན་པ་རྣམས་ང་ཁྱིམ་བདག་འདི་ཞེས་བྱ་བས་མགྲོན་དུ་བོས་ཀྱིས་ཁྱེད་འདི་ཉིད་དུ་འཁོད་ཅིག་ཅེས་སྨྲས་པ་དང་། དེ་དག་གིས་སྨྲས་པ་མཁན་པོ་མཆིའོ་༎ དེས་སྨྲས་པ་། འོ་ན་འཁོད་དེ་ཟན་ཟོ ༼༥༽ ལ་དེང་ཤིག་། དེ་དག་གིས་སྨྲས་པ་། ཟས་དང་ཡོ་བྱད་ཁྱེར་ཏེ་མཆིས་ལ་། དེ་ཉིད་བདག་ཅག་འཚལ་ལོ་། དེས་འོ་ན་ལེགས་ཀྱིས་དེ་བཞིན་དུ་བྱོས་ཤིག་ཅེས་སྨྲས་པ་དང་། ཟས་དང་ཡོ་བྱད་དག་ཁྱེར་ཏེ་དོང་ངོ་༎ དེ་བཞིན་དུ་ཁ་ཅིག་གིས་མེ་མར་གྱི་མར་། ཁ་ཅིག་གིས ༼༦༽ ནི་རྐང་པ་བྱུག་པ་། ཁ་ཅིག་གིས་ནི་ལྷམ་དག་། ཁ་ཅིག་གིས་ནི་གོས་དག་། ཁ་ཅིག་གིས་ནི་གདུགས་དང་། ཁ་ཅིག་གིས་ནི་ཤིང་དག་། ཁ་ཅིག་གིས་ནི་རྩ་བ་དང་། སྡོང་བུ་དང་། ལོ་མ་དང་། མེ་ཏོག་དང་། འབྲས་བུའི་སྨན་རྣམས་ཁྱེར་ཏེ་དོང་བ་དང་། རིང་པོ་མ་ལོན ༼༧༽ པར་གཙུག་ལག་ཁང་དེ་ཡོ་བྱད་ཀྱིས་བྲེལ་བར་གྱུར་ནས་དགེ་སློང་དེ་ཁྱིམ་བདག་གང་ན་པ་དེར་སོང་སྟེ་ཕྱིན་པ་དང་། ཁྱིམ་བདག་ཁྱོད་ཀྱི་ཡོ་བྱད་དག་ནི་ཟད་དོ་ཞེས་སྨྲས་པ་དང་། འཕགས་པ་དེ་ན་དགེ་སློང་ཉུང་ལ་ཡོ་བྱད་མང་དུ་ཕུལ་ན་ཅིའི་ཕྱིར་མྱུར་དུ་བས་ཞེས་སྨྲས་པ ༼༡༩༥ཨ༡༽ དང་། དེ་དག་གིས་རྒྱས་པར་སྨྲས་ནས་། དེས་འཕགས་པ་བདག་གིས་ནི་དེ་ན་བཞུགས་པ་རྣམས་ཀྱི་ཕྱིར་ཕུལ་ན་། དེ་དག་གཞན་ན་གནས་ལ་ཅིའི་ཕྱིར་གཞན་དུ་སྤྱོད་ཅེས་ཉེས་པ་ངོར་བརྗོད་དོ་༎ དེ་ལྟར་གྱུར་བ་དགེ་སློང་དག་གིས་བཅོམ་ལྡན་འདས ༼༢༽ ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་རྣམས་ཡོན་བདག་དེ་འཕྱ་བ་ནི་ཡུས་ཏེ་། དེ་བས་ན་དགེ་སློང་དག་གིས་གཞན་དུ་གནས་ཤིང་གཞན་གྱི་ཁྱེར་བ་མ་སྤྱོད་ཅིག་། དགེ་སློང་དག་གཞན་དུ་གནས་ལ་གཞན་གྱི་སྤྱད་དང་། དེ་དག་ཇི་ཙམ ༼༣༽ སྤྱད་པ་ཐམས་ཅད་རིན་ཐང་བཞིན་དུ་ཕོབ་ཤིག་།,. . . . . . .
83c806e87b0c4525aa32914a4daaa4a0,རྐྱང་པའི་སྒོ་བཞི་པའི་མེདའི་ཚིགས་སུ་བཅད་པ་བཞི་པའོ་༎,.
84d48845d90448a4832b53b43b2b1c1f,མདོར་ན་།མཚན་མ་དང་ཡང་མངོན་མཚན་དང་༎བར་ཏང་དག་དང་རི་མོ་ཅན་༎ཁྲིའུ་རྐང་པ་རི་མོ་ཅན་༎རལ་ཚེམས་བྱ་བ་དབྱར་མོ་ཁང་༎,.
e9397d958830486688bad811f9a9c408,སངས ༼༤༽ རྒྱས་བཅོམ་ལྡན་འདས་མཉན་དུ་ཡོད་པ་ན་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ མཉན་དུ་ཡོད་པ་ན་མི་སྤུན་གཉིས་ཤིག་རབ་ཏུ་བྱུང་སྟེ་། དེ་ལས་གཅིག་ནི་ཞལ་ཏའི་གནས་ཁང་ན་འདུག་གོ་༎ གཅིག་ནི་ཛེ་ཏའི་ཚལ་ནའོ་༎ ཇི་ཙམ་ན་ཞལ་ཏ་བ་དེ་དོན ༼༥༽ ཞིག་གི་ཕྱིར་རི་བྲགས་ཀྱི་གྲོང་དུ་སོང་ངོ་༎ དགེ་སློང་དེ་ཕུ་ནུ་པོ་བལྟ་བའི་ཕྱིར་བགོ་བ་དེ་བགོས་ནས་དེའི་ཐད་དུ་སོང་ངོ་༎ དེས་དགེ་འདུན་གྱི་བགོ་བའི་ནང་དུ་གང་ཟག་གི་བགོ་བ་དེ་བཞག་ནས་གཏམ་འཛེར་ཅིང་འཁོད་དོ་༎,. . . . . .
4cdb392d2c9e4ca08423a305f5c0dde8,དེ་ནས་ནོར་ཏེ་དགེ་འདུན་གྱི་བགོ་བ་ཞིག་གྱོན་ཏེ་སོང་ངོ་༎  ༼༦༽,. .
3d282cb1af3d42b1b9fd144e2fe47780,དེ་ནས་ཞལ་ཏ་བ་དེ་སླར་འོངས་ནས་དེ་ན་བགོ་བ་ཆུང་དུ་ཞིག་མཐོང་སྟེ་། དེས་ཚེ་དང་ལྡན་པ་ཅི་དགེ་འདུན་གྱིས་རྙེད་པ་གྲུབ་པའམ་ཞེས་སྨྲས་པ་དང་། དེས་སྨྲས་པ་། དགེ་འདུན་གྱི་རྙེད་པ་ཅང་མེད་དོ་༎ བགོ་བ་འདི་སུའི་འདི་དག་དགེ་འདུན་གྱིའོ་༎ དེས་སྨྲས་པ་། ངེད་ཅག་ནི ༼༧༽ ཆེ་། འདི་ཆུང་ན་། འདིར་སུ་ཡང་བགོ་བ་གྱོན་ཏེ་མ་འོངས་སམ་། འདིར་བདག་གི་ཕུ་ནུ་པོ་ཞིག་འོངས་སོ་༎ སོང་ལ་དྲིས་ཤིག་དེ་སོང་ནས་དྲིས་ཏེ་དེས་བལྟས་ན་དགེ་འདུན་གྱི་ཡིན་ནས་། དེས་སྨྲས་པ་། བདག་གིས་ནོར་ཏེ་དགེ་འདུན་གྱི་ནི་བདག་གིས་ཁྱེར་། བདག་གི ༼༡༩༥བ༡༽ ནི་དེ་ན་འདུག་པའི་རིགས་སོ་༎ དེས་གེ་ཁྱེར་དེ་འོངས་སོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་འདུན་གྱི་ནི་མཚན་མ་ཐོབ་ཤིག་། དགེ་སློང་དག་གིས་ཇི་ལྟར་མཚན་མ་གདབ་པ་མི་ཤེས་ན་། ༼༢༽ བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་འདི་ཞེས་བྱ་བས་ཕུལ་བའོ་ཞེས་ཡི་གེར་བྲིས་ཤིག་། དགེ་སློང་གིས་དགེ་འདུན་གྱི་དང་། གང་ཟག་གི་གཉི་ག་དེ་བཞིན་དུ་བྲིས་སོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་ནས་། བཅོམ་ལྡན་འདས ༼༣༽ ཀྱིས་བཀའ་སྩལ་པ་། གང་ཟག་གི་ནི་མངོན་མཚན་ཐོབ་ཤིག་།,. . . . . . .
9221b483bed245fbbcbb4db0940ccf81,གླེང་གཞི་ནི་མཉན་དུ་ཡོད་པ་ན་སྟེ་།,.
cc7c589eb18646adae7d91e74b4c305d,བཅོམ་ལྡན་འདས་ཀྱིས་དགེ་འདུན་གྱིའམ་། གང་ཟག་གི་ཡང་རུང་སྟེ་། རི་མོ་ཅན་ནི་གདིང་བ་མེད་ཀྱི་བར་དུ་མ་སྤྱོད་ཅིག་ཅེས་བཀའ་སྩལ་པ་། དགེ་སློང་དག་གང་ཟག་གི ༼༤༽ པཏ་ཏང་སྟན་བྱེད་པ་ལ་ཞུགས་པ་དང་། དེའི་ནང་ནས་ཁ་ཅིག་གིས་སྨྲས་པ་། བཅོམ་ལྡན་འདས་ཀྱིས་ནི་རི་མོ་ཅན་ལས་རྙེད་པ་ནི་གནང་གི་། བདག་ཉིད་ཀྱིས་བྱས་པ་ནི་མ་ཡིན་ནོ་ཞེས་གསུངས་སོ་༎ གཞན་ཞིག་གིས་ཡང་བྱས་པའི་དངོས་པོ་སྤོངས་ཤིག་ཅེས་སྨྲས་པ་དང་། དེ་ལྟར ༼༥༽ གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དེ་བས་ན་དགེ་འདུན་གྱི་ནི་པར་ཏང་རི་མོ་ཅན་རྙེད་དམ་བྱས་ན་ཡང་རུང་ངོ་༎ གང་ཟག་གིས་ནི་གཞན་གྱིས་བྱིན་ན་ཡོན་བདག་ཉིད་ལ་བསྔོས་ན་འཆང་བར་གནང་གི་། ནང ༼༦༽ བྱེད་དུ་ནེ་མི་གནང་ངོ་༎ བཅོམ་ལྡན་འདས་ཀྱིས་དགེ་འདུན་ལ་ནི་པར་ཏང་རི་མོ་ཅན་རྙེད་པའམ་། བྱས་པའང་འཆང་དུ་གནང་གི་། གང་ཟག་ལ་ནི་གཞན་གྱིས་བྱིན་པ་དེ་ཉིད་ལ་བསྔོས་ན་འཆང་དུ་གནང་ངོ་ཞེས་བཀའ་སྩལ་ནས་། དགེ་སློང་གཞན་ཞིག་གིས་ཁྲིའུ་རྐང་པ་རི་མོ་ཅན་ཞིག ༼༧༽ བདག་གིས་ནི་མ་བྱས་གཞན་གྱིས་བྱིན་པ་འཆང་ངོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་བ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་ངས་རི་མོ་ཅན་ནི་དགོངས་ཏེ་གསུངས་གྱི་། ཁྲིའུ་རྐང་པ་རི་མོ་ཅན་ལ་མ་ཡིན་གྱིས་། དེ་བས་ན ༼༡༩༦ཨ༡༽ དགེ་འདུན་གྱིས་ཁྲིའུ་རྐང་པ་རི་མོ་ཅན་རྙེད་དམ་བྱས་ཀྱང་རུང་གནང་གི་། གང་ཟག་ལ་ནི་རྗེས་སུ་མི་གནང་ངོ་༎ བཅོམ་ལྡན་འདས་ཀྱིས་དགེ་སློང་མ་དབྱར་ཚུལ་ནས་བྱུང་ནས་ལྗོངས་སྤྱོད་ཅིག་ཅེས་གསུངས་པ་དང་། དབྱར་ཚུལ་དུ་ཞུགས་ནས་ཁང་བའི་རལ ༼༢༽ ཚེམས་དག་མ་བྱས་པར་དོང་ནས་དེ་དག་གིས་རལ་ཚེམས་མ་བྱས་པས་མ་རུང་བར་གྱུར་ཏོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་མ་དབྱར་ཚུལ་དུ་ཞུགས་ན་རལ་ཚེམས་མ་བྱས་ན་འདས་པ་དང ༼༣༽ བཅས་པར་འགྱུར་རོ་༎,. . . . . . .
17bababe20ac406e812edfbff6f52580,རྒྱང་པའི་སློ་བཞི་པའི་མདོའི་ཚིགས་སུ་བཅད་པ་ལྔ་པའོ་༎,.
210de2bfc35e4f7a825e90bf8feac206,མདོར་ན་།སོང་ནས་སླར་འོངས་སྦྱིན་པ་མེད་༎བྱིན་ནས་ཕྱིར་ཡང་འོངས་པར་གྱུར་༎དགེ་འདུན་གྱིས་ཀྱང་སྦྱིན་པར་བྱ་༎གང་ལས་བསྐྱིས་པར་གྱུར་བའོ་༎,.
8a9fe45c46c74ad6b65538510df3a8f1,སངས་རྒྱས་བཅོམ་ལྡན་འདས ༼༤༽ མཉན་དུ་ཡོད་པའི་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ ཁྱིམ་པ་ཞིག་གིས་གཉེན་ཞིག་དུས་འདས་ཏེ་མཆོད་པའི་ཕྱིར་རྒྱལ་མཚན་དང་། བ་དན་གྱིས་དྲངས་ནས་དུར་ཁྲོད་དུ་བསྐྱལ་ཏེ་། དེ་སླར་ཁྱེར་ཏེ་འོངས་ནས་། དགེ་སློང་དག་ལ་ཕུལ་པ་དང་། ༼༥༽ དགེ་སློང་དག་གིས་མ་བླངས་སོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། སོང་ན་སླར་འོངས་པ་ཞེས་བྱོས་ལ་ལོང་ཤིག་། ཁ་ཅིག་ནི་དབུལ་ཏེ་ཕུལ་བ་དེ་སླར་ཡང་བརྙས་པ་དང་། དགེ་སློང་དག་གིས ༼༦༽ མ་སྟེར་ཏོ་༎ བཅོམ་ལྡན་འདས་ཀྱིས་བཀའ་སྩལ་པ་། དེ་སྟེ་སླར་སློང་ན་བྱིན་ཅིག་། དེས་བརྙས་ནས་དེ་སླར་འགྱོད་པ་སྐྱེས་ནས་མི་དེས་སླར་ཡང་ཕུལ་བ་དང་། དགེ་སློང་དག་གིས་མ་བླངས་ཏེ་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། ༼༧༽ བཅོམ་ལྡན་འདས་ཀྱིས་བཀའ་སྩལ་པ་།,. . . .
c0b5bba6b6974e5b88ab954638e3d017,དེ་ནས་སླར་ཡང་འོངས་སོ་ཞེས་བྱོས་ཏེ་ལོང་ཤིག་། དེ་ལ་ཐེ་ཚོམ་དང་ཁྲོ་བར་མ་བྱེད་ཅིག་། གླེང་གཞི་ནི་མཉན་དུ་ཡོད་པ་ན་སྟེ་། ཞལ་ཏ་བྱེད་པའི་དགེ་སློང་ཞིག་གིས་དགེ་འདུན་གྱི་ཕྱིར་ཁྱིམ་པ་ཞིག་ལ་ནོར་ཞིག་བསྐྱིས་པ་དང་། དེ་དུས ༼༡༩༦བ༡༽ ལས་འདས་སོ་༎ དེ་དུས་ལས་འདས་སོ་ཞེས་ཐོས་ནས་དེས་གཙུག་ལག་ཁང་དུ་འོངས་ནས་དྲིས་པ་། དགེ་སློང་མིང་འདི་ཞེས་བགྱི་བ་ཞིག་ག་རེ་ཞེས་སྨྲས་པ་དང་། དགེ་སློང་དག་གིས་སྨྲས་པ་། དེ་དུས་ལས་འདས་སོ་༎ དེས་སྨྲས་པ་། འཕགས་པ་བདག་གི་ནོར་ཞིག་དེས ༼༢༽ བསྐྱིས་སོ་༎ དགེ་སློང་དག་གིས་སྨྲས་པ་། སོང་ལ་དེ་ཉིད་ལ་དོས་ཤིག་། དེས་དགེ་འདུན་གྱི་ཕྱིར་ཁྱེར་གྱི་ཕ་མ་དང་བདག་གི་ཕྱིར་མ་ལགས་ཀྱིས་ཁྱེད་ཀྱིས་སྩོལ་ཅིག་། དེ་ལྟར་གྱུར་བ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ ༼༣༽ པ་། དེ་སྟེ་དགེ་འདུན་གྱི་ཕྱིར་དེས་ཁྱེར་པར་ཤེས་ན་། དགེ་འདུན་གྱིས་སྐྱིན་པ་བྱིན་ཅིག་། དགེ་སློང་རྣམས་ངས་ལས་གསར་དུ་བྱེད་པའི་མཚུངས་པའི་དགེ་སློང་གི་ཆོས་བཅའོ་༎ ལས་གསར་དུ་བྱེད་པའི་དགེ་སློང་གིས་བསྐྱི་བ་དག་རྒན་པ་དག་ལ་དྲིས་ལ་ལོང་ཤིག་། ༼༤༽ ལས་གསར་དུ་བྱེད་པ་རྣམས་ཀྱིས་མཚུངས་པར་སྤྱད་པའི་ཆོས་བཅས་པ་བཞིན་དུ་མ་བྱས་ན་འདས་པ་དང་བཅས་པར་འགྱུར་རོ་༎,. . . . .
bd2896e2cd8b492186459f8247d28436,རྐྱང་བའི་སྒོ་བཞི་པའི་མདོའི་ཚིགས་སུ་བཅད་པ་དྲུག་པའོ་༎,.
335e1638bc234bc0a87eb589bcc7d814,མདོར་ན་།བུ་རམ་ཤིང་དང་དགེ་སློང་རྣམས་༎ཟ་ཞིང་བགོ་བ་ཕན་གདགས་པ་༎༼༥༽ མི་བགོ་བ་དང་བཞི་པ་དང་༎སྐར་མ་བསྟན་པར་མི་བྱའོ་༎,.
44580b909de84ac9a51bd9cadb856c7b,སངས་རྒྱས་བཅོམ་ལྡན་འདས་མཉན་དུ་ཡོད་པ་ན་ཛེ་ཏའི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ དགེ་འདུན་དག་གིས་བཅའ་བ་བུ་རམ་ཤིང་ཞིག་རྙེད་དེ་། བཅོམ་ལྡན་འདས་ཀྱིས་དགེ་ཚུལ་ཕ་དག ༼༦༽ ལ་སུམ་ཆ་བྱིན་ཅིག་ཅེས་བཀའ་སྩལ་ནས་། དེ་དག་ལ་བུ་རམ་ཤིང་གསུམ་ཆ་རེ་རེ་བྱིན་ནོ་༎ དགེ་སློང་དག་རྒན་རིམས་སུ་འཁོད་ནས་གྲལ་ཉིས་རིམ་དུ་གྱུར་པས་། སླར་ཡང་རྒན་རིམས་ཀྱི་ཐོག་ཏུ་འོངས་སོ་༎ ཚེ་དང་ལྡན་པ་སྒྲ་ཅན་འཛིན་བཅོམ་ལྡན་འདས་ཀྱི་སྤྱན་སྔར་འདུག ༼༧༽ སྟེ་། དེ་བུར་མ་ཤིང་གི་དུམ་བུ་ཟ་ཞིང་བཅོམ་ལྡན་འདས་ཀྱི་ཞལ་དུ་མིག་ལྟ་ཞིང་འདུག་གོ་༎ བཅོམ་ལྡན་འདས་ཀྱིས་བཀའ་སྩལ་པ་། ཚེ་དང་ལྡན་པ་སྒྲ་ཅན་འཛིན་བུ་རམ་ཤིང་འདོད་དམ་། དེས་སྨྲས་པ་། བཅོམ་ལྡན་འདས་འཚལ་ལོ་༎,. . . . .
49dd8d2f2cb944cca0bb8651fe2a3e56,དེ་ནས་བཅོམ་ལྡན་འདས་ཀྱི་སྐུ ༼༡༩༧ཨ༡༽ སྐལ་ལས་བཅད་དེ་དུ་མ་བུ་གཅིག་དེ་ལ་བྱིན་ནས་། དགེ་སློང་གི་དགེ་འདུན་རྣམས་བུ་རམ་ཤིང་གི་བྱ་བ་བྱས་ཏེ་། གཙུག་ལག་ཁང་དུ་འོངས་པ་དང་། ཚེ་དང་ལྡན་པ་སྒྲ་ཅན་འཛིན་བཅོམ་ལྡན་འདས་ཀྱི་ཞབས་ལ་ཕྱག་འཚལ་བའི་ཕྱིར་། བཅོམ་ལྡན་འདས་ཀྱི ༼༢༽ དྲུང་དུ་འོངས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཚེ་དང་ལྡན་པ་སྒྲ་ཅན་འཛིན་བུ་རམ་ཤིང་གི་བཟའ་བས་ཚིམ་པར་གྱུར་ཏམ་། དེས་གསོལ་བ་། བཅོམ་ལྡན་འདས་ཀྱིས་བདག་ཅག་གི་རྙེད་པ་ནི་སུམ་ཆ་ཅིག་སྩོལ་ཅིག་ཅེས་བཀའ་སྩལ་བས་གལ་ཚིམ་མོད་ཀྱི་། ༼༣༽ བཅོམ་ལྡན་འདས་ཀྱིས་བཀའ་སྩལ་པ་དེས་ན་གདོང་ཚིམ་པར་གྱུར་ཏོ་༎ བཅོམ་ལྡན་འདས་ཀྱིས་དགེ་སློང་གི་དགེ་འདུན་དག་བསྡུས་ནས་དགེ་སློང་དག་ལ་འདི་སྐད་ཅེས་བཀའ་སྩལ་པ་། ངས་གོས་ཀྱི་ཐོབ་པ་ནི་དགེ་ཚུལ་ཕ་དག་སུམ་ཆ་ཅིག་བྱིན་ཅིག་ཅེས་བྱས་ཀྱི་། ཁ་ཟས་ཀྱི ༼༤༽ འཐོབ་བདག་ནི་མཚུངས་པར་བགོས་ཤིག་། ཆུང་དུ་ན་ཤིང་བུ་ལསའི་ལོ་མ་ཙམ་ཡང་མཉམ་པར་བགོས་ཤིག་། དེ་ལས་ཆེ་ཆུང་དུ་བགོས་ན་འདས་པ་དག་བཅས་པར་འགྱུར་རོ་༎,. .
177c8d62c68445678674e6f7f4bc80b4,གླེང་གཞི་ནི་མཉན་དུ་ཡོད་པ་ན་སྟེ་།,.
8fd8425c1d1e49e1b74cda44d594e03a,མཉན་དུ་ཡོད་པ་ན་ཁྱིམ་བདག་གནས་པ་དེ་དུས་དུས་སུ ༼༥༽ ཛེ་ཏའི་ཚལ་དུ་འགྲོ་བ་ལས་དགེ་སློང་ཞིག་གིས་དེ་ལ་ནོར་ལས་བྱུང་བའི་བསོད་ནམས་ཀྱི་དངོས་པོ་བདུན་རྒྱ་ཆེར་སྙན་པར་བཤད་པ་དང་། དེ་དད་པ་སྐྱེས་ནས་གཙུག་ལག་ཁང་ཞིག་བརྩིགས་ཏེ་། དེར་དགེ་སློང་གང་དག་གནས་པ་དེ་དག་ཁ་ཟས་འཕྲལ་འཕྲལ་དུ་སྦྱོར་བར ༼༦༽ བྱེད་པ་ལས་དེས་དེ་དག་གི་ཁ་ཟས་ཀྱི་རྒྱུར་ཀཱར་ṣཨཱ་པ་ང་དག་ཅིག་བྱིན་པ་ལས་། དེ་དག་གིས་སྨྲས་པ་། ཚེ་དང་ལྡན་པ་བདག་ཅག་བསོད་སྙོམས་ལ་འགྲོ་བས་ཆོས་གོས་ཀྱིས་བྲེལ་གྱི་ཟས་ཀྱིས་ནི་མ་ཡིན་གྱིས་། ཀཱར་ṣཨཱ་པ་ང་ནི་ཆོས་གོས་ཀྱི་ཕྱིར་བགོའོ་༎ དགེ་སློང་བདག་ཅག ༼༧༽ ལས་སུ་ཡང་ཁྱིམ་བདག་དེའི་ཁྱིམ་དུ་མ་འདོང་ཤིག་ཙེས་དེ་དག་གིས་དམ་བཅས་སོ་༎,. .
6c1bd99b8f9c459d87a033c9fb268dc0,དེ་ནས་དུས་ཕྱི་ཞིག་ན་བསོད་སྙོམས་པ་ཞིག་ལྗོངས་རྒྱུ་བ་སྤྱོད་ཅིང་མཉན་དུ་ཡོད་པར་ཕྱིན་ཏེ་། དེ་ཁྱིམ་བདག་དེའི་གཙུག་ལག་ཁང་དུ་འོངས་ནས་། དགེ་སློང་དག་གིས་དེ་ངལ་སོར ༼༡༩༧བ༡༽ བཅུག་སྟེ་། གནས་དང་མལ་སྟན་དག་བྱིན་ནས་དྲེས་བསམས་པ་དེ་རིང་ལ་ངལ་བསོ་ཞིང་ཟན་ཡང་གྲལ་དུ་ཟོས་ལ་ནང་པར་ནས་བསོད་སྙོམས་བསླང་ངོ་སྙམ་དུ་སེམས་ཤིང་འདུག་པ་ལས་། དགེ་སློང་གཞི་ན་འཁོད་པ་དག་ལྷུང་བཟེད་དང་ཆོས་གོས་ཁྱེར་ཏེ་བསོད་སྙོམས་ལ་དོང ༼༢༽ བ་དང་། བསོད་སྙོམས་པ་དེས་བསམས་པ་། གཞིན་གནས་པའི་དགེ་སློང་དག་ནི་དེ་ལྟར་ཕོངཤ་པ་ལྟ་ན་། བདག་ཀྱང་དེ་འདྲ་བར་འགྱུར་གྱིས་བསོད་སྙོམས་སློང་དུ་འགྲོའོ་སྙམ་ནས་། དེས་ལྷུང་བཟེད་དང་ཆོས་གོས་དང་ལྡེ་མིག་དང་། ལྡེ་མིག་ཀྱོག་བོ་དང་། སྒོ་ལྕགས ༼༣༽ ཀྱང་ཁྱེར་ནས་མཉན་དུ་ཡོད་པར་རི་མ་གྱིས་བསོད་སྙོམས་ལ་ཞུགས་པ་ལས་ཁྱིམ་བདག་དེའི་ཁྱིམ་དུ་འོངས་ནས་། དེས་དེ་ལ་བདེ་བར་ཕྱིན་ཏ་མ་ཞེས་ཚིག་ཏུ་སྨྲས་། སྟན་བཏིང་། རྐང་པ་ལ་ཕྱག་བྱས་ནས་དེའི་མདུན་དུ་འདུག་གོ་༎ དེ་དེའི་མདུན་དུ་འདུག་ནས་དེས་དེ་ལ་ནོར་ལས ༼༤༽ བྱུང་བའི་བསོད་ནམས་ཀྱི་དངོས་པོ་བདུན་དུ་ཡོན་ཏན་བཤད་པ་དང་། ཁྱིམ་བདག་དེས་སྨྲས་པ་། འཕགས་པ་བདག་གིས་དེ་ཐམས་ཅད་བསྒྲུབས་ལགས་སོ་༎ བསོད་སྙོམས་པས་སྨྲས་པ་། ཁྱིམ་བདག་ཁྱོད་ཀྱིས་ཅུང་ཟད་ཀྱང་སྦྱར་བ་མེད་དེ་། ཁྱོད་ཀྱི་གཙུག་ལག ༼༥༽ ཁང་ན་ཐོག་མར་ཁ་ཟས་མེད་དོ་༎ དེས་སྨྲས་པ་། འཕགས་པ་ཅི་གསུང་། བདག་གིས་དེར་མང་དུ་ཕུལ་ན་། འཕགས་པས་གཞན་ཞིག་ཏུ་བྱོན་ཏེ་ནོར་པ་སྙམ་། བསོད་སྙོམས་པ་དེས་སྨྲས་པ་། ཁྱིམ་བདག་ཁྱོད་ཀྱིས་གཙུག་ལག་ཁང་གི་ལྡེ་མིག་དག་ལྡེ་མིག་ཀྱོག ༼༦༽ པོར་གཤེས་སམ་། འཕགས་པ་འཚལ་ལོ་༎ དེས་ལྡེ་མིག་དང་ལྡེ་མིག་ཀྱོག་པོ་དག་བསྟན་པ་དང་། དེས་སྨྲས་པ་། འཕགས་པས་དེའི་དོན་གློ་བར་ཆུད་དོ་ཞེས་སྨྲས་པ་དང་། བསོད་སྙོམས་པས་དེ་ཁྱེར་ནས་སླར་སོང་ངོ་༎ ཁྱིམ་བདག་ཀྱང་དའི་ཕྱི་བཞིན་དུ་སོང་སྟེ ༼༧༽ གཙུག་ལག་ཁང་དུ་འདུག་ནས་ཇི་ཙམ་དགེ་སློང་དག་བསོད་སྙོམས་ཁྱེར་ཏེ་འོང་པ་མཐོང་སྟེ་མཐོང་ནས་དེས་འཕགས་པ་ཁྱེད་ཅག་གང་ནས་བྱོན་ཅེས་སྨྲས་པ་དང་། དེ་དག་གིས་སྨྲས་པ་། ཁྱིམ་བདག་སྤྱོད་ཡུལ་གྱི་དད་པ་བསྐྱེད་པའི་ཕྱིར་རོ་༎ འཕགས་པ་ཀཱར་ṣཨཱ་པ་ང ༼༡༩༨ཨ༡༽ གར་མཆིས་། ཁྱིམ་བདག་གནས་ཁང་ན་ཡོད་དོ་སྣོམས་ཏེ་སྤྱོན་། དེ་དག་གིས་ཕྱུང་སྟེ་བྱིན་ནོ་༎ དེས་སྨྲས་པ་། ད་སྤྱོད་ཡུལ་གྱི་དད་པ་སྐྱེད་དུ་བཞུད་ཅིག་། དེ་དག་གིས་མ་སྤོབས་ནས་། ཅང་མི་ཟེར་བར་འདུག་ནས་། དེ་ལྟར་གྱུར་པ་དགེ་སློང་དག་གིས་བཅོམ་། ༼༢༽ ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་ཁྱིམ་བདག་དེ་འཕྱ་བ་ནི་ཡུས་ཏེ་། དེ་བས་ན་རྣམ་པ་བཞིས་ནི་མ་བགོ་ཤིག་། དེ་ནི་མཆོད་རྟེན་ཏམས་ཅད་ཀྱི་དང་། ཕྱོགས་བཞིའི་དགེ་འདུན་ཐམས་ཅད་ཀྱི་དང་། ནད་གསོས་ཀྱི་རིན་ཐམས ༼༣༽ ཅད་དང་། ཟས་ནར་མ་ཐམས་ཅད་དོ་༎,. . . . . . . .
bedbb60984234fc9bd29192bd5efc348,གླེང་གཞི་ནི་མཉན་དུ་ཡོད་པ་ན་སྟེ་།,.
b9ac8fd1b97b4c2696b100e0fe59f514,དྲུག་སྡེ་དག་ལྗོངས་རྒྱུ་བ་སྤྱོད་ཅིང་སྐར་མ་ཤར་ཙམ་ཞིག་ན་གཙུག་ལག་ཁང་ཞིག་ཏུ་ཕྱིན་པ་དང་། དགེ་སློང་དེ་དག་གིས་གང་དུ་མཛའ་བའི་གནས་སུ་ངལ་བསོ་ཞིང་འདུག་ཏུ་བཅུག་པ་དང་། དེ་དག་གིས ༼༤༽ སྨྲས་པ་། ཚེ་དང་ལྡན་པ་དག་ཅི་ཞིག་བསྡད་དུ་ཡོད་། སྟོན་པ་བཞུགས་བཞིན་དུ་བསྟན་པ་ཞིག་པར་བྱའམ་། རྒན་རིམས་བཞིན་དུ་ཅིའི་ཕྱིར་མི་བགོ་༎ དེ་དག་ཇི་ལྟར་རྒན་རིམས་བཞིན་དུ་བགོད་པ་ལ་ཞུགས་པ་དང་། གསར་བུ་དག་མ་བགོས་པར་ནམ་ནངས་སོ་༎ དེ་དག་ནམ ༼༥༽ ནངས་པ་དང་ལངས་ཏེ་། ཚེ་དང་ལྡན་པ་དག་ངད་ཅག་འདོང་གིས་མལ་སྟན་ལོང་ཤིག་། དགེ་སློང་དག་གིས་སྨྲས་པ་། ཚེ་དང་ལྡན་པ་དག་ཁྱེད་ཅག་སྐད་ཅིག་འཁོད་པའི་ཕྱིར་ཁྱེད་ཀྱིས་དགེ་འདུན་ཐམས་ཅད་ལ་གནོད་པ་བྱས་སོ་༎ དེ་དག་གིས་སྨྲས་པ་། དེ་ནི་སྟོན་པའི་བཀའ་ལུང ༼༦༽ བཞིན་ནོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་སྐར་མ་ཤར་ཕན་ཆད་མལ་སྟན་མ་བགོ་ཤིག་། བགོས་ན་འདས་པ་དང་བཅས་པར་འགྱུར་རོ་༎ མལ་སྟན་བགེད་པས་ཀྱང་མ་བགོ ༼༧༽ ཤིག་། བགོས་ན་འདས་པ་དང་བཅས་པར་འགྱུར་རོ་༎,. . . . . .
fbdb6798eb574f69aa95fe8333a49613,རྐྱང་པའི་སྒོ་བཞི་པའི་མདོའི་ཚིགས་སུ་བཅད་པ་བདུན་པའོ་༎,.
a54c3c7e3de9424384c0bb3b04626a78,མདོར་ན་།རྒུན་འབྲུ་དང་ཡང་འབྲ་གོ་གཞན་༎མེས་རུང་བ་ཡང་དེ་བཞིན་ཏེ་༎ཞུགས་ཐབ་མར་མེ་སྡོང་བུ་དང་༎དྲང་སྲོང་ཆེན་པོས་གནང ༼༡༩༨བ༡༽ པའོ་༎,.
92ec2f2996df463cb6b7e1efb6332c21,སངས་རྒྱས་བཅོམ་ལྡན་འདས་ཡུལ་ཀུན་ནས་ལྗོངས་རྒྱུ་བ་སྤྱོད་ཅིང་རོ་ཧི་ཏ་ཀར་གཤེགས་ཏེ་། རོ་ཧི་ཏ་ཀའི་གནོད་སྤྱིན་བལ་གླང་ལྡན་ཞེས་བྱ་བའི་གནས་ན་བཞུགས་སོ་༎,.
08445fc00b2240ddb3f99bfd5a652bc5,དེ་ནས་གནོད་སྦྱིན་བལ་གླང་ལྡན་བཅོམ་ལྡན་འདས་གང་ན་བ་དེར་སོང་སྟེ་ཕྱིན་པ་དང་། བཅོམ་ལྡན ༼༢༽ འདས་ཀྱི་ནབས་ལ་མགོ་བོས་ཕྱག་འཚལ་ནས་འདི་སྐད་ཅེས་གསོལ་ཏོ་༎ བཙུན་པ་དོ་ནུབ་བདག་གི་གནས་སུ་དགེ་སློང་གི་དགེ་འདུན་དང་ཐབས་ཅིག་ཏུ་བཞུགས་པར་ཅི་གནང་།,. .
a7e1533bba924683a6de329bd108de08,དེ་ནས་གནོད་སྦྱིན་བལ་གླང་ལྡན་ལ་བཅོམ་ལྡན་འདས་ཅང་མི་གསུང་བར་ཞལ་གྱིས་བཞེས་སོ་༎,.
ec47bb3bfcf34c5683e9f726cbacc55b,དེ་ནས ༼༣༽ གནོད་སྦྱིན་པལ་གླང་ལྡན་བཅོམ་འདས་ཅང་མི་གསུང་པར་ཞལ་གྱིས་བཞེས་པར་རིག་ནས་། དེས་གཙུག་ལག་ཁང་ལྔ་བརྒྱ་སྤྲུལ་། སྟན་ནང་ཆངས་ཅན་དང་། ལ་བ་དང་། སྔས་གྲུ་བཞི་བ་དག་ཀྱང་ལྔ་བརྒྱ་ལྔ་བརྒྱ་སྤྲུལ་། མེ་མ་དག་དུད་པ་མེད་པ་བཀང་པ་ལྔ་བརྒྱ་ཡང ༼༤༽ སྤྲུལ་ཏེ་།,.
8b12b7638f3b499eaa11f4eeb0b8b6a7,དེ་ནས་བཅོམ་ལྡན་འདས་ལ་ནི་གཙུག་ལག་ཁང་ཆེན་པོ་བསྐོས་། དེའི་ལྷག་མ་དག་ནི་དགེ་སློང་དག་ལ་བསྐོས་ཏེ་གཙུག་ལག་ཁང་གི་ལྷག་མ་དགེ་སློང་དག་ལ་བསྐོས་ནས་། བཅོམ་ལྡན་འདས་གང་ན་བ་དེར་སོང་སྟེ་ཕྱིན་པ་དང་། བཅོམ་ལྡན་འདས་ཀྱི་ཞབས་ལ ༼༥༽ མགོ་བོས་ཕྱག་འཚལ་ནས་། བཅོམ་ལྡན་འདས་ལ་འདི་སྐད་ཅེས་གསོལ་ཏོ་༎ བཅོམ་ལྡན་འདས་སང་བདག་གི་ཁྱིམ་དུ་དགེ་སློང་གི་དགེ་འདུན་དང་ཐབས་ཅིག་ཏུ་བཤོས་གསོལ་བར་ཅི་གནང་། བཅོམ་ལྡན་འདས་ཀྱིས་གནང་བས་ན་གནོད་སྦྱིན་བལ་གླང་ལྡན་ལ་ཅང་མི ༼༦༽ གསུང་བས་ཞལ་གྱིས་བཞེས་པ་དག་། གནོད་སྦྱིན་བལ་གླང་ལྡན་གྱི་གྲོགས་པོ་ཁ་ཆེའི་ཡུལ་ན་གནོད་སྦྱིན་ཨུ་ནི་ཀོ་ཞེས་བྱ་བ་ཞིག་ཡོད་དེ་། དེས་དེ་ལ་སང་བདག་གིས་བཅོམ་ལྡན་འདས་ཉན་ཐོས་ཀྱི་དགེ་འདུན་དང་བཅས་པར་བཤོས་ལ་སྤྱན་དྲངས་ཀྱིས་། སྟོང་ཕྱོགས ༼༧༽ ཀྱི་ནགས་ཀྱི་ཤིང་ཏོག་ལས་སྐུར་ཅེས་སྤྲིང་བ་དང་། དེས་རྒུན་འབྲུ་དང་། བལ་པོའི་སེའུ་དང་འབྲ་གོ་ལ་སོགས་པས་སྣོད་བཀང་སྟེ་གནོད་སྦྱིན་གྱི་ལག་ཏུ་བསྐུར་རོ་༎ དེས་གཙུག་ལག་ཁང་གི་དག་རར་སྤུངས་ཏེ་བཞག་གོ་༎ དགེ་སློང་དག་གིས་བཅོམ་ལྡན་འདས་ལ ༼༡༩༩ཨ༡༽ གསོལ་ནས་། བཅོམ་ལྡན་འདས་འདི་ཅི་ཞིག་ལགས་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་རྣམས་འདི་ནི་སྟོད་ཕྱོགས་ཀྱི་ནགས་ཀྱི་ཤིང་ཏོག་གོ་༎ དགེ་སློང་དག་གིས་ཇི་ལྟར་བགྱི་ཞེས་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ ༼༢༽ པ་། མེས་རུང་བར་གྱིས་ལ་ཟོ་ཤིག་། དགེ་སློང་དག་གིས་རེ་རེ་ནས་རུང་བར་བྱས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། ཕུང་པོར་སྤུངས་ལ་ཁ་གསུམ་མམ་བཞིར་མེས་རག་པར་བྱས་པས་རུང་བར་འགྱུར་རོ་༎ དགེ་སློང་རྣམས་ཀྱིས་དེ་དག་རུང་བར་བྱས་ནས་དགེ ༼༣༽ འདུན་དག་ལ་ཁྲིམས་པ་དང་ལྷག་ནས་། དགེ་སློང་རྣམས་ཀྱིས་ཇི་ལྟར་བྱ་བ་མི་ཤེས་ནས་། བཅོམ་ལྡན་འདས་ཀྱིས་བཀའ་སྩལ་པ་། དེ་དག་ཀུན་ཉེས་ལ་ནང་དུ་ཆུས་ལུགས་ཏེ་དེར་ཚགས་ཀྱིས་ཚོགས་ལ་ཕྱི་དྲོའི་སྐོམ་དུ་འཐུང་ཤིག་། དེ་དག་གིས་ཕྱི་དྲོའི་སྐོམ་དུ་བྲིམས་པ་ན་། འོན་ཀྱང ༼༤༽ ལྷག་ནས་བཅོམ་ལྡན་འདས་ཀྱིས་བཀའ་སྩལ་པ་། སྐོལ་ཏེ་ཞོག་ལ་དེའི་ཕྱི་དེ་ཉིན་སྐོམ་དུ་བྲི་མས་ཤིག་།,. . . . . .
6eb5f687cedf4d028886a2a3dbdd4683,གླེང་གཞི་ནི་མཉན་དུ་ཡོད་པ་ན་སྟེ་།,.
0605dc019a924e27b2424820a508986f,དགུན་གྱི་དུས་ལ་བབ་པས་དགེ་སློང་རྣམས་གྲང་སྟེ་། གཞི་བསྟར་བའི་སྟེང་དུ་མེ་བུས་པ་དང་། གཞི་བསྟར་བ་དག་མ་རུང་བར་གྱུར ༼༥༽ ནས་། བཅོམ་ལྡན་འདས་ཀྱིས་བཀའ་སྩལ་པ་། གཞི་བསྟར་པའི་སྟེང་དུ་མེ་མ་བུད་པར་ཞུགས་ལིང་གི་སྟེང་དུ་མེ་བུས་ཤིག་། ཞུགས་ལིང་གི་སྟེང་དུ་མེ་བུས་པ་དང་དུད་པར་གྱུར་ནས་། བཅོམ་ལྡན་འདས་ཀྱིས་བཀའ་སྩལ་པ་། ཕྱི་རོལ་དུ་ཞུགས་ལིང་གི་ནང་དུ་བུས་ལ་དུད་པ ༼༦༽ མེད་པ་དང་། མདག་མ་ལ་ཅི་བདེར་སྤྱོད་ཅིག་། གླེང་གཞི་ནི་མཉན་དུ་ཡོད་པ་ན་སྟེ་། བཟོ་བོ་ཞིག་གིས་དགེ་སློང་རྣམས་ལ་མེ་མར་གྱི་སྡོང་བུ་ཡལ་ག་གཅིག་བ་ཞིག་བྱིན་པ་དང་། དེ་དག་གིས་མ་བླངས་སོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ ༼༧༽ པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་འདུན་ལ་མར་མེའི་སྡོང་བུ་ཡལ་ག་གཅིག་པ་གྲུབ་ན་གནང་ངོ་༎ གང་ཟག་ལ་ཡང་གནང་ངོ་༎ ཡལ་ག་གཉིས་པའམ་། ཡལ་ག་མང་པོ་དག་ནི་དགེ་འདུན་ལ་གནང་གི་གང་ཟག་ལ་ནི་མི་གནང་ངོ་༎,. . . .
459dd20d88994cb59c52c6b87ebe9b23,རྐྱང ༼༡༩༩བ༡༽ པའི་སྒོ་བཞི་པའི་མདོའི་ཚིགས་སུ་བཅད་པ་བརྒྱད་པ་གོ་༎,.
05911c39290f457280f47ffdb16d33dd,མདོར་ན་།གློ་བུར་གཉིས་པོ་བྱ་བ་དང་༎ཆུ་ཀླུང་ཕ་རོལ་གཉིས་པོ་དང་༎མང་དུ་མ་རུང་བྱས་པ་དང་༎ལུས་ཀྱི་ཚད་ནི་ཆོས་གོས་སོ་༎,.
7c665ca0366945b2bb9851c2c8301d56,སངས་རྒྱས་བཅོམ་ལྡན་འདས་མཉན་དུ་ཡོད་པ་ན་ཛེ་ཏའི་ཚལ་མགོན་མེད ༼༢༽ ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ དགེ་སློང་གློ་བུར་དུ་ལྷགས་པ་དག་ཅིག་གཙུག་ལག་ཁང་དུ་ཕྱིན་པ་དང་། གཞི་ན་གནས་པའི་དགེ་སློང་གིས་ངལ་བསོར་བཅུག་གོ་༎ དེ་དག་ངལ་བསོས་ཟིན་པ་དང་། དེ་དག་གིས་ཅི་ཡོང་པ་དེ་བརྐུས་ཏེ་དོང་ངོ་༎ དེ་ལྟར་གྱུར་པ་དགེ་སློང ༼༣༽ དགེ་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། གང་ངོ་མི་ཤེས་འི་རྣམས་ངལ་བསོར་མ་གཞུག་ཤིག་། བཅོམ་ལྡན་འདས་ཀྱིས་ངོ་མི་ཤེས་པར་ངལ་བསོར་མ་གཞུག་ཤིག་ཅེས་བཀའ་སྩལ་ནས་། ངོ་ཤེས་པ་ཞིག་ངལ་བསོར་བཅུག་པ་དང་། ༼༤༽ དེའི་ཕྱི་བཞིན་དུ་ངོ་མི་ཤེས་པའི་དགེ་སློང་ཞིག་འོངས་ཏེ་། དགེ་སློང་དེ་ཕྱི་རོལ་དུ་སོང་བ་དང་། དེས་དེའི་ལྷུང་བཟེད་དང་ཆོས་གོས་དག་ལེན་པ་ལ་ཞུགས་པ་དང་། གཞི་དེ་ན་གནས་པའི་དགེ་སློང་གིས་བསམས་པ་། འདི་ནི་གདོན་མི་ཟ་བར་དེའི་གྲོགས་པོ་ཞིག་གོ་སྙམ་ནས་། དེས་དེ་མ་བགགས ༼༥༽ ནས་དེས་དེ་ཁྱེར་ཏེ་བྲོས་སོ་༎ ཕྱིས་དགེ་སློང་དེ་སླར་འོངས་ན་ཆོས་གོས་དང་ལྷུང་བཟེད་མི་སྣང་ནས་། དེས་སྨྲས་པ་། ཚེ་དང་ལྡན་པ་བདག་གི་ལྷུང་བཟེད་དང་ཆོས་གོས་དག་སུས་ཁྱེར་། གཞི་ན་གནས་པའི་དགེ་སློང་གིས་སྨྲས་པ་། ཁྱོད་ཀྱི་གྲོགས་པོས་ཁྱེར་རོ་༎ དེས་སྨྲས་པ་། ང་དང་ངོ ༼༦༽ ཤེས་པ་ནི་མེད་ཀྱི་ངའི་ལྷུང་བཟེད་དང་ཆོས་གོས་ཁྱོད་ཀྱིས་པོར་གྱིས་། ཁྱོད་ཀྱིས་སྐྱིན་པ་བྱིན་ཅིག་། དེ་དང་དགེ་སློང་གཞི་ན་གནས་པ་དང་ལྷན་ཅིག་ཏུ་གཅིག་ལ་གཅིག་རྩོད་པར་གྱུར་ནས་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ ༼༧༽ སྩལ་པ་། གློ་བུར་དུ་འོངས་པའི་དགེ་སློང་ལ་འདི་སུ་ཞིག་ཅེས་དྲིས་ཤིག་། དེ་སྟེ་དགེ་སློང་དེ་ངས་ངོ་ཤེས་སོ་ཞེས་ཟེར་ན་། དགེ་སློང་དེ་ལ་དེ་སྟེ་ཁྱོད་ཀྱིས་ལྷུང་བཟེད་དང་ཆོས་གོས་སམ་། ངའི་ཡང་རུང་འདི་བརྙ་ཞེས་ཟེར་ན་སྦྱིན་ནམ་མི་སྦྱིན་ཞེས་དྲིས་ཤིག་། དེ་སྟེ་མ་སྦྱིན་ཅིག་ཅེས ༼༢༠༠ཨ༡༽ ཟེར་ན་རིན་ཐང་བཞིན་དུ་ཆོད་ལ་པོབ་ཤིག་། དེ་སྟེ་བྱིན་ཅིག་ཅེས་ཟེར་བ་ལས་ཁྱེར་ན་ཁྱེར་དུ་ཟད་དོ་༎,. . . . . .
569e72d9273c4f71b9778961396844c1,གླེང་གཞི་ནི་མཉན་དུ་ཡོད་པ་ན་སྟེ་།,.
b1e42829c0354cb0893140e7f3282bee,དགེ་སློང་གློ་བུར་དུ་འོངསཔ་གཞན་ཞིག་གཞི་ན་འདུག་པའི་དགེ་སློང་ཞིག་གིས་ངལ་བསོར་བཅུ་གནས་དེའི་ཕྱི་བཞིན་ངོ་མ ༼༢༽ ཤེས་པའི་དགེ་སློང་ཞིག་འོངས་ཏེ་། ཇི་ཙམ་ན་གཞི་ན་གནས་པའི་དགེ་སློང་དེ་སོ་ཤིང་འདོར་དུ་ཕྱི་རོལ་དུ་སོང་ངོ་༎,.
af5f3ce462be46ec97956ea62010911c,དེ་ནས་དེའི་ལྷུང་བཟེད་དང་ཆོས་གོས་དག་དེས་ཁྱེར་བ་དང་། གློ་བུར་དུ་འོངས་པའི་དགེ་སློང་དག་གིས་བསམས་པ་། འདི་ཡང་སྔོན་ཁྱིམ་འདི་ན་གནས་པ་ཞིག་ཡིན ༼༣༽ ནོ་སྙམ་ནས་དེས་ཀྱང་ཅུང་ཟད་ཀྱང་མ་སྨྲས་ནས་། དེས་ཁྱེར་ཏེ་བྲོས་སོ་༎ གཞིན་གནས་པའི་དགེ་སློང་དེ་སླར་འོངས་པ་དང་། ལྷུང་བཟེད་དང་ཆོས་གོས་མི་སྣང་ནས་། དེས་སྨྲས་པ་། ཚེ་དང་ལྡན་པ་ངའི་ལྷུང་བཟེད་དང་ཆོས་གོས་སུས་ཁྱེར་། དེས་སྨྲས་པ་། གནས་ཁང་ན་འདུག ༼༤༽ པས་ཁྱེར་རོ་༎ ངའི་གནས་ཁང་ན་གནས་པ་གང་ཡིན་། ཁྱོད་ཀྱིས་ལྷུང་བཟེད་དང་ཆོས་གོས་ཁྱེར་གྱིས་སྐྱིན་པ་བྱིན་ཅིག་། དེ་དང་དེ་གཉིས་ལྷན་ཅིག་རྩོད་པར་གྱུར་ནས་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ ༼༥༽ པ་། གློ་བུར་དུ་འོངས་པའི་དགེ་སློང་གིས་གཞིན་གནས་པའི་དགེ་སློང་ལ་དགེ་སློང་འདི་ཁྱོད་ཀྱི་ཅུང་ཟད་ཅི་ཡང་རུང་བ་སློང་ན་སྦྱིན་ནམ་མི་སྦྱིན་ཞེས་དྲིས་ཤིག་། དེ་སྟེ་མ་སྦྱིན་ཅིག་ཅེས་ཟེར་ན་རིན་ཐང་བཞིན་དུ་ཕོབ་ཤིག་། དེ་སྟེ་བྱིན་ཅིག་ཅེས་ཟེར་བ་ལས་ཁྱེར་ན་ཁྱེར་དུ་ཟད་དོ་༎ གླེང་གཞི ༼༦༽ ནི་མཉན་དུ་ཡོད་པ་ན་སྟེ་། དགེ་སློང་ཞིག་གིས་གཞིན་གནས་པའི་དགེ་སློང་ཞིག་ལ་ཆོས་གོས་བཞག་ནས་ཆེམས་བཞག་པ་། དེ་སྟེ་ད་སོང་གི་འོག་ཏུ་ངའི་སློབ་མ་དག་འོངས་ཏེ་འདོད་ཅེས་ཟེར་ན་བྱིན་ཅིག་ཅེས་སྨྲས་ནས་སོང་ངོ་༎ དེའི་སློབ་མ་ཞིག་གིས་ཆོས་གོས་ཁྱེར་ཏེ་བྲོས་སོ་༎  ༼༧༽ དེ་ལ་དགེ་སློང་དེས་བླངས་པ་དང་། ཕན་ཚུན་རྩོད་པར་གྱུར་ནས་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དེ་སྟེ་སློབ་མ་ལ་བྱིན་ཅིག་ཅེས་ཟེར་ན་། དེས་ཁྱེར་བ་ནི་ཁྱེར་རྒྱལ་དུ་ཟད་མོད་ཀྱི་གཏན་ཚིགས ༼༢༠༠བ༡༽ ཡོད་ན་བྱིན་ཅིག་། བཅོམ་ལྡན་འདས་ཀྱིས་གཏན་ཚིགས་ཡོད་ན་བྱིན་ཅིག་ཅེས་བཀའ་སྩལ་པ་དང་། གཏན་ཚིགས་ཀུན་གྱིས་ཤེས་ཤིང་གྲགས་པར་སྦྲིངས་ཏེ་གཞན་གྱིས་ཐོས་ནས་བརྐུས་པ་དང་། བཅོམ་ལྡན་འདས་ཀྱིས་བཀའ་སྩལ་པ་། གསང་སྟེ་གཏན་ཚིགས་སྨྲོས་ཤིག་། ༼༢༽ དེ་ཡང་གཏན་ཚིགས་འདི་འདྲ་བར་ཤེས་བ་ཞིག་འོངས་ན་དེ་ལ་བྱིན་ཅིག་ཅེས་བསྒོ་ཤིག་། དགེ་སློང་དག་ཅིག་ལམ་དུ་ཞུགས་ནས་ཀླུང་གི་འགྲམ་དུ་ཕྱིན་ཏེ་དེ་གྲུའི་ནང་དུ་ཞུགས་པ་དང་། དེ་ན་དགེ་སློང་གཞན་ཞིག་འདུག་པ་ལ་གྲུའི་ནང་དུ་ཞུགས་པས་སྨྲས་པ་། བདག་གི་ཚང་ཐུརའོ་ནི ༼༣༽ ཚུར་སྩོལ་ཅེས་སྨྲས་པ་དང་། དེས་ཚད་ཐུར་བྱིན་པ་ལ་ཞུགས་པ་ལས་ལྷུང་སྟེ་ཆུས་ཁྱེར་བ་དང་། དེས་སྨྲས་པ་། ཁོ་བོའི་ཚང་ཐུར་ཁྱོད་ཀྱིས་བོར་གྱིས་། ཁྱོད་ཀྱིས་སྐྱིན་པ་བྱིན་ཅིག་། དེ་གཉིས་རྩོད་པར་གྱུར་པ་དང་། དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། ༼༤༽ བཅོམ་ལྡན་འདས་ཀྱིས་བཀའ་སྩལ་པ་། ཁྱོད་ཀྱི་ལག་ཏུ་འོངས་སམ་ཞེས་སྨྲོས་ལ་འོངས་སོ་ཞེས་ཟེར་ན་གདོད་བྱིན་ཅིག་། དེ་ལས་གཞན་དུ་ན་རིན་ཐང་བཞིན་དུ་ཆོད་ལ་ཕོབ་ཤིག་། ཡོ་བྱད་གཞན་དག་ཀྱང་དེ་བཞིན་དུ་སྦྱོར་ཅིག་། ཇི་ལྟར་ཀླུང་བཞིན་དུ་རི་ལ་འཛེགས་པ་དང་། ༼༥༽ འོབས་ལ་སོགས་པ་ལ་ཡང་དེ་བཞིན་དུ་སྦྱར་ཏེ་། ལག་ཏུ་འོངས་ཀྱིས་ཐོང་ཞེས་ཟེར་ཏེ་བཏང་བ་ལས་སྟོར་ན་ནི་སྟོར་དུ་ཟད་དོ་༎,. . . . . .
d723f2b433254eb4adbe3a019047b5dc,གླེང་གཞི་ནི་མཉན་དུ་ཡོད་པ་ན་སྟེ་།,.
158cfab2b4474c2ea305aef6d847a845,གཙུག་ལག་ཁང་ཞིག་ན་གཙུག་ལག་ཁང་སྐྱོང་གིས་སྒོ་རབ་ཏུ་མ་བསྡམས་ནས་རབ་ཏུ་མ་བརྟགས་པས་རྐུན་པོ་དག་གིས ༼༦༽ གླགས་རྙེད་དེ་བརྐུས་སོ་༎ དགེ་སློང་དག་ཞིང་དེའི་སྐྱིན་པ་ནི་གཙུག་ལག་ཁང་སྐྱོང་ལ་དབབ་བོ་ཞེས་འཕྱའོ་༎ དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་སྒོ་བསྡམ་པ་ནི་རྣམ་པ་ལྔ་སྟེ་། ལྔ ༼༧༽ གང་ཞེ་ན་། རྒྱ་གཏན་དང་། སྒོ་གཏན་དང་། འཁོར་ལོ་དང་། སྒོ་ལྕགས་དང་། ལྡེ་མིག་ཀྱོག་པོ་དག་གོ་༎ གལ་ཏེ་དེ་ཐམས་ཅད་གཙུག་ལག་ཁང་ན་ཡོད་ལ་གཙུག་ལག་ཁང་སྐྱོང་གིས་བཞི་ནི་བཅུག་ལ་གཅིག་མ་བཅུག་ན་ཆ་གཅིག་དེ་ལ་ཕོབ་ཤིག་། གསུམ་བཅུག་ལ ༼༢༠༡ཨ༡༽ གཉིས་མ་བཅུག་ན་གསུམ་དེ་ལ་ཕོབ་ཤིག་། གཉིས་བཅུག་ལ་གསུམ་མ་བཅུག་ན་སུམ་ཆ་དེ་ལ་ཕོབ་ཤིག་། གཅིག་མ་བཅུག་ལ་བཞི་བཅུག་ན་བཞི་ཆ་དེ་ལ་ཕོབ་ཤིག་། དེ་སྟེ་ཐམས་ཅད་མ་བཅུག་ན་ཇི་ཙམ་སྟོང་བ་དེ་ཐམས་ཅད་དེ་ལ་ཕོབ་ཤིག་། དེ་སྟེ་བསྡམ ༼༢༽ པ་རྣམ་པ་ལྔས་བསྡམས་ན་སྟོང་བ་ནི་སྟོང་དུ་ཟད་དོ་༎ གཙུག་ལག་ཁང་ན་གཙུག་ལག་ཁང་སྐྱོང་ལ་སྐྱིན་པ་མ་དབབ་ཤིག་།,. . . . .
98c9dba4ddd045eaa6d9215043064f12,གླེང་གཞི་ནི་མཉན་དུ་ཡོད་པ་ན་སྟེ་།,.
a828900c59e8452f9467e75b0445f90f,སངས་རྒྱས་བཅོམ་ལྡན་འདས་ལ་ཚེ་དང་ལྡན་པ་ཨུ་པཱ་ལིས་ཞུས་པ་༎ བཙུན་པ་བཅོམ་ལྡན་འདས་ཀྱིས་དགེ་སློང་དག ༼༣༽ གི་ཆོ་གོས་ཁྲུ་ཚད་དུ་གྱིས་ཤིག་ཅེས་བཀའ་སྩལ་ན་། བཙུན་པ་ཁྲུ་ཐུང་ལ་ལུས་རིང་ན་དེ་ཡང་ཆོས་གོས་ཁྲུ་ཚད་དུ་བགྱི་འམ་། ཨུ་པཱ་ལི་དེ་ནི་ལུས་ཀྱི་ཚད་དུ་གྱིས་ཤིག་། གང་ལུས་ཐུང་ལ་ཁྲུ་རིང་ན་ཇི་དེ་ཡང་ལུས་ཀྱི་ཚད་དུ་བགྱི་བའམ་། བཅོམ་ལྡན་འདས་ཀྱིས་བཀའ་སྩལ་པ་། ཨུ ༼༤༽ པཱ་ལི་ལུས་ཐུང་ལ་ཁྲུ་རིང་ན་དེ་ཡང་ལུས་ཀྱི་ཚད་དུ་གྱིས་ཤིག་། ལུས་ཀྱང་ཆེ་ལ་ཁྲུ་ཡང་རིང་ན་ཁྲུ་ཚད་དུ་གྱིས་ཤིག་། གཞན་དུ་ན་འདས་པ་དང་བཅས་པ་སྟེ་། ཇི་ལྟར་བཅས་པ་ལས་ལྷག་པ་ཞིག་རྙེད་ན་ཡང་༎ དེ་ལ་ནི་བྱིན་གྱིས་མི་བརླབ་མོད་ཀྱི་འོན་ཀྱང་རུང་ལ་བྱིན་གྱིས་བརླབས་ཏེ་རུང ༼༥༽ བ་བྱས་ན་། སློབ་དཔོན་ནམ་། མཁན་པོའམ་། མཛའ་བོའི་ཡིན་པར་སྔོས་ལ་སྤྱོད་ཅིག་།,. . .
2482ba8199fa40e2bb976ec6b268f8fa,རྐྱང་པའི་སྒོ་བཞི་པའི་མདོའི་ཚིགས་སུ་བཅད་པ་དགུ་པའོ་༎,.
f7d02fd8ceb049ccbc145c51a347ebe0,མདོར་ན་།ཤམ་ཐབས་རྗེས་སུ་གནང་བ་དང་༎ཤམ་ཐབས་འཐེབ་ཀྱང་དེ་བཞིན་ཏེ་༎སྟོད་ཆགས་མཆོད་པ ༼༦༽ བྱ་བ་དང་༎བྱིན་ལེན་མ་བྱས་དེ་བཞིན་ཏེ་༎,.
0cb57063ba66463f82b4e16de81dafe1,རྔུལ་དང་རྐྱང་པ་བསྟན་པ་བརྗོད་༎ སངས་རྒྱས་བཅོམ་ལྡན་འདས་མཉན་དུ་ཡོད་པ་ན་ཛེ་ཏའི་ཚལ་མགོན་མེད་པ་ལ་ཟས་སྦྱིན་གྱི་ཀུན་དགའ་ར་བ་ན་བཞུགས་སོ་༎ དགེ་སློང་དག་དཔྱིད་ཀྱི་དུས་ལ་བབ་པས་ཤམ་ཐབས་རྣམས་རྡུལ་གྱིས་དྲི ༼༧༽ མ་མི་ཞིམ་པར་གྱུར་ན་། བཅོམ་ལྡན་འདས་ཀྱིས་བཀའ་སྩལ་པ་། ཤམ་ཐབས་ཀྱི་འཐེབ་ཆོངས་ཤིག་། སྦྱར་མ་ཡང་རྡུལ་ཏེ་དྲི་མི་ཞིམ་པར་གྱུར་ནས་། བཅོམ་ལྡན་འདས་ཀྱིས་བཀའ་སྩལ་པ་། སྟོད་ཆགས་ཆོངས་ཤིག་། དེ་ཡང་དེ་བཞིན་དུ་དྲི་མི་ཞིམ་པར་གྱུར་ནས་། ༼༢༠༡བ༡༽ བཅོམ་ལྡན་འདས་ཀྱིས་བཀའ་སྩལ་པ་། སྟོད་ཆགས་ཀྱི་འཐེབ་བཅང་བར་བྱ་སྟེ་། དེ་ཡང་དུས་སུ་ཁྲུས་ཤིག་།,. . .
01d88911647845d791a3285bc746daa1,གླེང་གཞི་ནི་མཉན་དུ་ཡོད་པ་ན་སྟེ་༎,.
847bb86d03844ce7aabe6a2cbe0eec05,དགེ་སློང་རྣམས་ཆོས་གོས་གྱོན་ཏེ་མཆོད་པའི་ལས་དག་བྱེད་པ་ན་དེ་དག་དྲི་དང་ཕྱེ་མ་དང་འབྲུ་མར་དག་གིས་མ་རུང་བར་གྱུར་ནས ༼༢༽ བཅོམ་ལྡན་འདས་ཀྱིས་བཀའ་སྩལ་པ་། གང་དྲི་དག་གིས་མ་རུང་བར་གྱུར་པ་ནི་ཁྲུས་ལ་གྱོན་ཅིག་། གང་ཕྱེ་མས་མ་རུང་བ་ནི་སྤྲུགས་ལ་གྱོན་ཅིག་། གང་འབྲུ་མར་གྱིས་མ་རུང་བར་གྱུར་བ་ལ་ནི་སྣུམ་འདག་པ་གང་ཡིན་པས་ཁྲུས་ལ་གྱོན་ཅིག་།,.
a08b02b753c6436396b086522e4586b0,གླེང་གཞི་ནི་མཉན་དུ་ཡོད་པ་ན་སྟེ་༎,.
8056d8efec2d4fdab94be39656e427d2,དགེ ༼༣༽ སློང་རྣམས་ཟན་ཟ་བ་ལ་བྱིན་ལེན་མ་བྱས་པར་ལྷུང་བཟེད་དུ་ལྷུང་ནས་ཐེ་ཚོམ་སྐྱེས་ཏེ་མི་ཟ་བ་དང་། བཅོམ་ལྡན་འདས་ཀྱིས་བཀའ་སྩལ་པ་། བྱིན་ལེན་བྱོས་ལ་ལོང་ཤིག་། བྱིན་ལེན་བྱེད་པ་མེད་ནས་། བཅོམ་ལྡན་འདས་ཀྱིས་བཀའ་སྩལ་པ་། དེའི་ཐན་ཀོར་ཆེར་ལོང་སྟེ་འོར་ལ་ཐེ་ཚོམ་དུ ༼༤༽ མ་བྱེད་བར་ཟོ་ཤིག་། བུ་བའི་ནང་དུ་ལྷུང་ནས་། བཅོམ་ལྡན་འདས་ཀྱིས་བཀའ་སྩལ་པ་། དེ་ཡང་ཐན་ཀོར་ཆེར་འོར་ལ་ཟོ་ཤིག་། གང་དགེ་སློང་དག་ཕོངས་པའི་ཚེ་ངས་གནང་བ་དེ་མ་ཕོངས་པའི་ཚེ་དེ་ལྟར་མ་སྤྱོད་ཅིག་། སྤྱད་ན་འདས་པ་དང་བཅས་བར་འགྱུར་རོ་༎ དགེ་སློང ༼༥༽ རྣམས་བསོད་སྙོམས་ལ་ཞུགས་པ་དང་། རླུང་དང་ཆར་པ་དག་བབས་ནས་ལྷུང་བཟེད་ཀྱི་ནང་དུ་རྡུལ་སོང་སྟེ་། ཐེ་ཚོམ་སྐྱེས་ནས་མ་ཟོས་ཏེ་གྲལ་ན་ཟ་བའི་ཚེ་ཡང་དེ་བཞིན་དུ་གྱུར་ནས་༎ བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་རྣམས་རྡུལ་ནི་རྣམ་པ་འདི་ལྔ་སྟེ་། ༼༦༽ རུང་བའི་རྡུལ་དང་། མི་རུང་བའི་རྡུལ་དང་། བཞག་པའི་རྡུལ་དང་། མ་བཞག་པའི་རྡུལ་དང་། རྡུལ་གྱི་རྡུལ་དང་ལྔའོ་༎,. . .
e51f114eab2042e8a6df413c7b09670e,གཞན་ཡང་རྡུལ་རྣམ་པ་ལྔ་སྟེ་། བཟའ་བའི་རྡུལ་དང་། བཏུང་བའི་རྡུལ་དང་། གོས་ཀྱི་རྡུལ་དང་། མེ་ཏོག་གི་རྡུལ་དང་། འབྲས་བུའི་རྡུལ་ཏེ་། ༼༧༽ མངོན་པར་གསལ་བ་མེད་པ་ན་དེ་ཐམས་ཅད་ཀྱང་རུང་བ་ཡིན་གྱིས་༎ ཐེ་ཚོམ་དུ་མ་བྱེད་པར་ཟོ་ཤིག་།,. .
083bbe6309484ca2ba1a87ce1ef7de4b,རྐྱང་པའི་སྒོ་བཞི་པའི་མདོའི་ཚིགས་སུ་བཅད་པ་བཅུ་པའོ་༎,.
3a65a7f6cf8d40f6bd7cd2cc45e0c1dc,རྐྱང་པའི་སྒོ་རྣམས་རྫོགས་སྷོ་༎ ༎,.
