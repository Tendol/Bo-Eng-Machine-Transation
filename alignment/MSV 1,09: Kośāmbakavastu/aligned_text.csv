id,P000929,P000930
c4faab862db74b14b54c04922fcd3134,ཀོཤཱམབཀབ༹སྟུ༼༡༢༣ཨ༡༽འདུལ་བ་གཞི་། བམ ༼༧༽ པོ་དྲུག་བཅུ་བརྒྱད་པ་། ཀཽ་ཤཱམྭīའི་གཞིའི་སྡོམ་ནི་།ཀཽ་ཤཱམྭīར་ནི་འཐབ་ཀྲོལ་གྱི་༎དགེ་སློང་རྩོད་པ་སྣ་ཚོགས་དང་༎ཁྲེའུ་དང་རྩོད་པར་བྱེད་པ་དང་༎རིང་པོ་ལེན་གྱི་སྤྱོད་པ་དང་༎ངན་སྤོང་ལན་ཚྭ་ཁང་པ་དང་༎སྲུང་དང་ཚལ་སྟུག་གླང་ཆེན་དང་༎མ་འགགས་པས་ནི་ངེས་བྱས་དང་༎མཉན ༼༡༢༤བ༡༽ ཡོད་དུ་ནི་ཞི་བར་བྱས་༎,.
16c11a2181b54b1e8494a7d3cf5079a3,སངས་རྒྱས་བཅོམ་ལྡན་འདས་ཀཽ་ཤཱམྭīའི་དབྱངས་ལྡན་གྱི་ཀུན་དགའ་ར་བ་ན་བཞུགས་སོ་༎ དེའི་ཚེ་ཀཽ་ཤཱ་མྭīའི་དགེ་སློང་གདུག་པ་རྣམ་པར་གནོན་པ་། མདོ་སྡེ་འཛིན་པ་། མ་མོ་འདིན་བ་ཞིག་ཡོད་དེ་། དེའི་གྲོགས་ཁྱེད་པའི་དགེ་སློང་མང་པོ་ཡང་གདུག་པ་རྣམ་པར ༼༣༽ མདོ་སྡེ་འཛིན་པ་། འདུལ་བ་འཛིན་པ་། མ་མོ་འཛིན་བ་ཡིན་ནོ་༎,. .
19fadc060d79437c9dae92d5628e0071,དེ་ནས་ཡངས་པ་ཅན་གྱི་དགེ་སློང་དུས་གཞན་ཞིག་ན་ལྗོངས་རྒྱུ་ཞིག་སོང་བ་དང་ཀཽ་ཤཱམྦīར་ཕྱིན་ཏེ་། དེ་ལམ་གྱིས་དུབ་པ་ངལ་བསོས་ནས་ཀཽ་ཤཱམྦīའི་དགེ་སློང་གི་དྲུང་དུ་སོང་སྟེ་ཕྱིན་པ་དང་། ཕན་ཚུན་སོ་སོ་ཡང་དག་པར་དགའ ༼༤༽ བར་བྱས་ནས་མདོ་སྡེ་དང་། འདུལ་བ་དང་། ཆོས་མངོན་བ་རྣམས་གཏན་ལ་དབབ་པར་བརྩམས་ཏེ་།,.
e6fc91a962da48149845fdeedf6b9fa0,དེ་ནས་གཅིག་གིས་སྨྲས་པ་། མདོ་སྡེ་འདི་ནི་འདི་སྐད་དུ་གདོན་པར་བྱ་སྟེ་། མདོ་སྡེ་འདིའི་དོན་ནི་འདི་ཡིན་ནོ་༎ ཅིག་ཤོས་ཀྱིས་སྨྲས་པ་། མདོ་སྡེ་འདི་ནི་དེ་སྐད་དུ་གདོན་པར་མི་བྱ་སྟེ་། ༼༥༽ མདོ་སྡེ་འདིའི་དོན་ནི་འདི་མ་ཡིན་ནོ་༎ ཁོ་བོའི་ནི་རིགས་སོ་༎ ཁྱོད་ཀྱི་ནི་མི་རིགས་སོ་༎ ཁོ་བོའི་ནི་འབྲེལ་པ་ཡིན་ནོ་༎ ཁྱོད་ཀྱི་ནི་འབྲེལ་པ་མ་ཡིན་ནོ་ཞེས་དེ་གཉིས་ཕན་ཚུན་དུ་མ་མཐུན་པར་གྱུར་ནས་ཀཽ་ཤཱམྦīའི་དགེ་སློང་གིས་ཡངས་པ་ཅན་གྱི་དགེ་སློང་ལ་ཀླན་ཀ་བཙལ་བ་ལྷུར་ལེན་ཅིང་འདུག ༼༦༽ གོ༎ དགེ་འདུན་གྱིས་ཀྱང་འདི་ལྟ་བུའི་ཁྲིམས་སུ་བཅའ་བ་བྱས་ཏེ་། གང་གིས་ཁྲུས་ཀྱི་བུམ་པ་ཆུ་འགྲིབས་པ་དང་། ཉུང་བ་དང་། ཆུ་མེད་པར་མཐོང་བ་དེས་ཆུས་བཀང་སྟེ་གནས་ཇི་ལྟ་བ་བཞིན་དུ་གཞག་པར་བྱ་བ་འམ་། དགེ་སྐོས་ལ་ཁྲུས་ཀྱི་བུམ་པ་སྟོང་པར་འདུག་གོ་ཞེས ༼༧༽ བསྒོ་བར་བྱའོ་༎ གལ་ཏེ་བདག་ཉིད་ཀྱིས་མ་བཀང་ངམ་དགེ་སྐོས་ལ་མ་བསྒོས་པར་གྱུར་ན་དེ་ནི་མ་གུས་པ་ཡིན་ཏེ་། མ་གུས་པའི་ཕྱིར་དེ་བདག་ཅག་གིས་ལྟུང་བྱེད་ཀྱི་ལྟུང་བ་འཆགས་སུ་གཞུག་གོ་ཞེས་བྱས་སོ་༎ ཇི་ཙམ་ཅན་ཁྱིམ་བདག་ཅིག་གིས་སངས་རྒྱས་ལ་སོགས་པ ༼༡༢༥ཨ༡༽ དགེ་སློང་གི་དགེ་འདུན་ཁྱིམ་དུ་གདུགས་ཚོད་ལ་སྤྱན་དྲངས་སོ་༎ དེ་ན་དགེ་སློང་ཁ་ཅིག་ནི་ཟས་ལ་དོང་ངོ་༎ ཁ་ཅིག་ནི་འགྲོ་པར་ཆས་སོ་༎ ཡངས་པ་ཅན་གྱི་དགེ་སློང་ཁྲུས་ཀྱི་བུམ་པ་བླངས་ནས་སྣམ་ཕྱི་སར་ཞུགས་པ་དང་། དེའི་ལྷན་ཅིག་གནས་པས་རིངས་རིངས་ལྟར་འོངས ༼༡༢༥ཨ༢༽ ནས་སྒྲ་ཕྱུང་བ་མཁན་པོ་དགེ་སློང་ཁ་ཅིག་ནི་ཟས་ལ་དོག་ལགས་སོ་༎ ཁ་ཅིག་ནི་འདོད་བར་ཆས་ཀྱིས་ཚུར་སྦྱོན་བཞུད་དོ་༎ དེ་དེ་དང་ལྷན་ཅིག་ཁྲུས་ཀྱི་བུམ་པ་གནས་གཅིག་ཏུ་བཞག་སྟེ་ཆས་སོ་༎ ཀཽ་ཤཱམྦīའི་དགེ་སློང་དེ་ཡང་ཕྱོགས་དེ་ཉིད་དུ་ཕྱིན་པ་དང་།,. . . . . . . . . . . . . . .
e82f05f8a19d41f29c1be0cb7b47723c,དེ་ནས་ཡངས་པ་ཅན་གྱི་དགེ་སློང ༼༣༽ དེས་ཁྲུས་ཀྱི་བུ་མ་བ་བླངས་ཏེ་གཙུག་ལག་ཁང་དུ་འཇུག་པར་བསམས་པ་དང་ལྷན་ཅིག་གནས་པས་སྨྲས་པ་། མཁན་པོ་གར་བཞུད་། དེས་སྨྲས་པ་། བུ་ཁོ་བོ་ལ་ཀཽ་ཤཱམྦīའི་དགེ་སློང་འདི་ཀླན་ཀ་ཚོལ་བས་ཁྲུས་ཀྱི་བུམ་པ་འགེངས་སུ་འགྲོའི་༎ ཅི་འདི་ཐམས་ཅད་ཀྱི་ཐམས་ཅད་དུ་སྟོང་ངམ་། ཐམས ༼༤༽ ཅད་ཀྱི་ཐམས་ཅད་དུ་སྟོང་པ་མ་ཡིན་མོད་ཀྱི་། འོན་ཀྱང་ཆུ་འདིས་ཆུའི་བྱ་བ་བྱེད་མི་ནུས་སོ་༎ མཁན་པོ་ཐམས་ཅད་ཀྱི་ཐམས་ཅད་དུ་སྟོང་པར་མ་གྱུར་བས་འཚལ་ཏེ་། བདག་ཅག་ནི་མཁན་པོའི་ཕྱོགས་དང་། དཔུང་དང་། གྲོགས་བགྱིད་པ་ལགས་ཀྱིས་ཚུར་སྦྱོན་བཞུད་དོ་༎ དེས་དེ་ཉིད་དུ ༼༥༽ བཞག་ནས་ངེ་དང་ལྷན་ཅིག་ཏུ་དོང་ངོ་༎ ཀཽ་ཤཱམྦīའི་དགེ་སློང་གིས་མཐོང་ནས་ཁྲུས་ཀྱི་བུམ་པ་དེ་ལ་མ་ནམས་སོ་།,. . . . .
fca93d5f93974c1a8575d8da08a201c3,དེ་ནས་མི་བཟོད་པ་སྐྱེས་ཏེ་མཇལ་ཏོ་ཞེས་བྱས་ནས་ཁྲུས་ཀྱི་བུམ་པ་བཀང་སྟེ་ཆུའི་བྱ་བ་བྱས་ནས་སོང་ངོ་༎,.
1205b036a79e4999928134a1468977e2,དེ་ནས་ཟན་ཟོས་ནས་དགེ་སློང་གི་དགེ་འདུན་གཙུག་ལག་ཁང་དུ་ལྷགས་པ ༼༦༽ དང་། དགེ་སློང་རྣམས་ལ་བསྒྲགས་པ་། ཚེ་དང་ལྡན་པ་དག་ཡངས་པ་ཅན་གྱི་དགེ་སློང་དེས་དགེ་འདུན་གྱི་ནང་ཁྲིམས་དྲལ་ཏོ་༎,.
19b3d647680a4390a98de63baa0f7549,དེ་ནས་རྒན་རིམས་ཇི་ལྟ་བ་བཞིན་དུ་གདུད་པ་བྱས་ནས་རིམ་གྱིས་དེའི་དྲུང་དུ་སོན་པ་དང་། སྨྲས་པ་། ཚེ་དང་ལྡན་པ་སྐབས་ཕྱེ་ཤིག་། ལྟུང་བ་རིགས་ལྔ་ལ་སྐབས ༼༧༽ ཕྱིའོ༎ ཁྱོད་ལ་དེ་རིང་ལྟུང་བ་བྱུང་གིས་ལྟུང་བ་ཡང་སླར་ཆོས་བཞིན་དུ་གྱིས་ཤིག་། ལྟུང་བ་མ་མཐོང་ངོ་༎ དགེ་འདུན་གྱིས་ཁྲིམས་སུ་བཅའ་གང་གིས་ཁྲུས་ཀྱི་བུམ་པ་ཆུ་འགྲིབས་པ་དང་། ཆུ་ཉུང་བ་དང་། ཆུ་མེད་པ་མཐོང་ན་བདག་ཉིད་ཀྱིས་ཆུས་བཀང་སྟེ་། གནས་ཇི་ལྟ་བ་བཞིན་དུ་གཞག ༼༡༢༥བ༡༽ བར་བྱ་བའམ་། དགེ་སྐོས་ལ་ཚེ་དང་ལྡན་བ་ཁྲུས་ཀྱི་བུམ་པ་སྟོང་པར་འདུག་གོ་ཞེས་བསྒོ་བར་བྱའོ་༎ བདག་ཉིད་ཀྱིས་ཀྱང་མ་བཀང་ལ་དགེ་སྐོས་ལ་ཡང་མ་བསྒོ་ན་དེ་ནི་མ་གུས་པ་ཡིན་ཏེ་། མ་གུས་པའི་ཕྱིར་དེ་བདག་ཅག་གིས་ལྟུང་བྱེད་ཀྱི་ལྟུང་བ་འཆགས་སུ་གཞུག་གོ་ཞེས་བཅས་པམ ༼༢༽ ཡིན་ནམ་། དེས་སྨྲས་པ་། དེ་ཧ་ཅང་སྟོང་པ་མ་ཡིན་ནོ་༎ སྟོང་པར་མ་གྱུར་ཀྱང་རུང་སྟེ་། ཆུ་དེས་ཆུའི་བྱ་བ་བྱེད་མི་ནུས་སོ་༎ དེས་ཅང་མི་སྨྲ་བར་འདུག་གོ་༎ ཀཽ་ཤཱམྦī་ན་གཉུག་མ་པ་དང་འཁོར་མང་པོ་ཡིན་པས་དེས་དེ་ལ་ནན་གྱིས་གནས་ནས་དབྱུང་བའི་ལས་བྱས་པ་དང་། ༼༣༽ ཡངས་བཅན་གྱི་དགེ་སློང་རྣམས་འཁྲུགས་པར་གྱུར་ནས་། དེ་ན་ཀཽ་ཤཱམྦīའི་དགེ་སློང་རྣམས་དང་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་བར་གྱུར་ཏེ་། འདི་ལྟ་སྟེ་ལྟང་བ་བྱུང་ངོ་ཞེའམ་། ལྟུང་བམ་བྱུང་ངོ་ཞེའམ་། གནས་ནས་ཕྱུང་བ་ཡིན་ནོ་ཞེའམ་། གནས་ནས་ཕྱུང་བ་མ་ཡིན་ནོ ༼༤༽ ཞེས་། གང་ཡང་ལྟུང་བ་བྱུང་བ་དང་། ལྟུང་བ་མེད་པ་དང་། གནས་ནས་དབྱུང་བ་དང་། གནས་ནས་དབྱུང་བ་མ་ཡིན་པ་ལ་གནས་ནས་ཕྱུང་བ་གང་ཡིན་པ་དེ་ནི་ཆོས་མ་ཡིན་པ་ལས་འཁྲུགས་པ་གཞག་པར་འོས་པས་ཕྱུང་ངོ་ཞེས་པའི་སྐབས་དེ་དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་བ ༼༥༽ དང་།,. . . . . . .
e11f82ff594a4fe388d2b2c8198023b9,དེ་ནས་བཅོམ་ལྡན་འདས་ཀྱིས་གནས་ནས་ཕྱུང་བའི་དགེ་སློང་དང་། གནས་ནས་ཕྱུང་བའི་རྗེས་སུ་ཕྱོགས་པའི་དགེ་སློང་རྣམས་དང་། གནས་ནས་ཕྱུང་བའི་རྗེས་སུ་ཕྱོགས་པའི་ཡང་རྗེས་སུ་ཕྱོགས་པ་རྣམས་ཕོ་ཉས་བཀུག་སྟེ་འདི་སྐད་ཅེས་བཀའ་སྩལ་ཏོ་༎ དགེ་སློང་དག་ཁྱེད་འཐབ་ཀྲོལ ༼༦༽ དང་མཚང་འདྲུ་བ་དང་། རྩོད་པ་དང་། འགྱེད་པ་བྱུང་ནས་། འདི་ལྟ་སྟེ་ལྟུང་བ་བྱུང་ངོ་ཞེའམས་ཞེས་བྱ་བ་ནས་འཁྲུགས་པ་གཞགས་པར་འོས་པས་ཞེས་བྱ་བའི་བར་གོང་མ་བཞིན་དུ་སྟེ་བདེན་ནམ་༎ བཙུན་པ་མད་ལགས་སོ་༎ དགེ་སློང་དག་འཐབ་ཀྲོ་ལ་མ་བྱེད་ཅིག་། མཚང་མ་འདྲུ་ཞིག་། ༼༧༽ མ་རྩོད་ཅིག་། མ་འགྱེད་ཅིག་། གཞན་ཡང་ངས་གནས་ནས་ཕྱུང་བའི་དགེ་སློང་གི་ཀུན་དུ་སྤྱོད་པའི་ཆོས་བཅའ་བར་བྱ་སྟེ་། དགེ་སློང་གནས་ནས་ཕྱུང་བས་འདི་སྙམ་དུ་སེམས་བསྐྱེད་པར་བྱའོ་༎ གནས་ནས་འབྱིན་པའི་དགེ་སློང་འདི་ནི་གདུག་པ་རྣམ་པར་གནོན་པ་། མདོ་སྡེ  ༼༡༢༦ཨ༡༽ འཛིན་པ་། འདུལ་བ་འཛིན་པ་། མ་མོ་འཛིན་པ་ཡིན་ལ་། དེའི་གྲོགས་བྱེད་པའི་དགེ་སློང་མང་པོ་ཡང་གདུག་པ་ཕ་རོལ་གནོན་པ་༎ མདོ་སྡེ་འདིན་པ་། འདུལ་བ་འཛིན་པ་། མ་མོ་འདིན་པ་ཡིན་ཏེ་། གལ་ཏེ་བདག་གིས་ལྟུང་བ་ཆོས་བཞིན་དུ་སླར་མ་བྱས་ན་དེས་ན་དགེ་འདུན་འཐབ་ཀྲོལ ༼༢༽ དང་༎ མཚང་འདྲུ་བ་དང་། རྩོད་པ་དང་། འགྱེད་པ་བྱུང་བས་གནས་པར་འགྱུར་གྱིས་། མ་ལ་བདག་གིས་ལྟུང་བ་ཕྱིར་ཆོས་བཞིན་བྱའོ་༎ གནས་ནས་ཕྱུང་བའི་དགེ་སློང་གིས་ཀུན་ཏུ་སྤྱོད་པའི་ཆོས་ཇི་ལྟར་བཅས་པ་བཞིན་ཡང་དག་པར་བླངས་ཏེ་འཇུག་པར་མི་བྱེད་ན་འགལ་ཚབས་ཅན་དུ་འགྱུར ༼༣༽ རོ་༎,. . . . . . . . .
611a359f5abd4301b106795828825210,དེ་ནས་བཅོམ་ལྡན་འདས་ཀྱིས་གནས་ནས་ཕྱུང་བའི་དགེ་སློང་དང་། གནས་ནས་ཕྱུང་བའི་རྗེས་སུ་ཕྱོགས་པའི་དགེ་སློང་རྣམས་དང་། གནས་ནས་ཕྱུང་བའི་རྗེས་སུ་ཕྱོགས་པའི་ཡང་རྗེས་སུ་ཕྱོགས་པ་རྣམས་གཟེངས་བསྟོད་ནས་གནས་ནས་འབྱིན་པའི་དགེ་སློང་དང་། གནས་ནས་འབྱིན ༼༤༽ པའི་རྗེས་སུ་ཕྱོགས་པའི་དགེ་སློང་རྣམས་དང་། གནས་ནས་འབྱིན་པའི་རྗེས་སུ་ཕྱོགས་པའི་ཡང་རྗེས་སུ་ཕྱོགས་པའི་དགེ་སློང་རྣམས་ཕོ་ཉས་བཀུག་སྟེ་འདི་སྐད་ཅེས་བཀའ་སྩལ་ཏོ་༎ དགེ་སློང་དག་ཁྱེད་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་ནས་། ༼༥༽ འདི་ལྟ་སྟེ་ལྟུང་བ་བྱུང་ངོ་ཞེའམ་ཞེས་བྱ་བ་ནས་འཁྲུགས་པ་གཞག་པར་འོས་པས་ཞེས་བྱ་བའི་བར་གོས་མ་བཞིན་དུ་སྟེ་བདེན་ནམ་བཙུན་པ་མད་ལགས་སོ་༎ དགེ་སློང་དག་འཐབ་ཀྲོལ་མ་བྱེད་ཅིག་། མཚང་མ་འདྲུ་ཞིག་། མ་རྩོད་ཅིག་། མ་འགྱེད་ཅིག་། གཞན་ཡང་ངས་གནས ༼༦༽ ནས་འབྱིན་པའི་དགེ་སློང་གི་ཀུན་དུ་སྤྱོད་པའི་ཆོས་བཅའ་བར་བྱ་སྟེ་། དགེ་སློང་གནས་ནས་འབྱིན་པ་འདི་སྙམ་དུ་སེམས་བསྐྱེད་པར་བྱའོ་༎ གནས་ནས་ཕྱུང་བའི་དགེ་སློང་འདི་ནི་གདུག་པ་རྣམ་པར་གནོན་པ་། མདོ་སྡེ་འཛིན་པ་། འདུལ་བ་འཛིན་བ་། མ་མོ་འཛིན་པ་ཡིན་ལ་འདིའི ༼༧༽ གྲོགས་བྱེད་བའི་དགེ་སློང་མང་པོ་ཡང་གདུག་པ་རྣམ་པར་གནོན་པ་། མདོ་སྡེ་འཛིན་པ་། འདུལ་བ་འཛིན་པ་། མ་མོ་འཛིན་པ་ཡིན་ཏེ་། གལ་ཏེ་བདག་གིས་དེ་ལ་མི་འདོད་པ་གླེངས་སམ་། དྲན་པར་བྱས་ན་དེས་ན་དགེ་འདུན་འཐབ་ཀྲོལ་དང་། རྩོད་པ་དང་། མཚང་འདྲུ་བ ༼༡༢༦བ༡༽ དང་། འགྱེད་པ་བྱུང་བས་གནས་པར་འགྱུར་གྱིས་། མ་ལ་བདག་གིས་འདི་ལ་མི་འདོད་པ་གླེང་བར་མི་བྱ་དྲན་པར་མི་བྱའོ་༎ གནས་ནས་འབྱིན་པའི་དགེ་སློང་གིས་ཀུན་དུ་སྤྱོད་པའི་ཆོས་ཇི་ལྟར་བཅས་པ་བཞིན་ཡང་དག་པར་བླངས་ཏེ་འཇུག་པར་མི་བྱེད་ན་འགལ་ཚབས་ཅན་དུ་འགྱུར་རོ་༎  ༼༢༽ བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ན་། འོན་ཀྱང་དགེ་སློང་དེ་རྣམས་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་བ་བྱུང་བས་གནས་ཤིང་། ད་དུང་གསོ་སྦྱོང་ལ་ཡང་གསོ་སྦྱོང་མ་ཡིན་པར་བྱེད་པའི་སྐབས་དེ་། དགེ་སློང་རྣམས་ཀྱིས ༼༣༽ བཅོམ་ལྡན་འདས་ལ་གསོལ་བ་དང་།,. . . . . .
ca3e3440e9d348d48471c9edc5af2a19,དེ་ནས་བཅོམ་ལྡན་འདས་ཀྱིས་གནས་ནས་ཕྱུང་བའི་དགེ་སློང་དང་། གནས་ནས་ཕྱུང་བའི་རྗེས་སུ་ཕྱོགས་པའི་དགེ་སློང་རྣམས་དང་། གནས་ནས་ཕྱུང་བའི་རྗེས་སུ་ཕྱོགས་པའི་ཡང་རྗེས་སུ་ཕྱོགས་པ་རྣམས་ཕོ་ཉས་བཀུག་སྟེ་འདི་སྐད་ཅེས ༼༤༽ བཀའ་སྩལ་ཏོ་༎ དགེ་སློང་དག་ཁྱེད་ལངས་དེ་སྐང་ཅེས་བཀའ་སྩལ་ཀྱང་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་བས་གནས་ཤིང་། ད་དུང་གསོ་སྦྱོང་ལ་ཡང་གསོ་སྦྱོང་མ་ཡིན་པར་བྱེད་པ་བདེན་ནམ་། བཙུན་པ་མེད་ལགས་སོ་༎ དགེ་སློང ༼༥༽ དག་འཐབ་ཀྲལ་མ་བྱེད་ཅིག་། མཚང་མ་འདྲུ་ཞིག་། མ་རྩོད་ཅིག་། མ་འགྱེད་ཅིག་། དགེ་སློང་དག་ཁྱེད་ཅག་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་འབྱུང་ཞིང་གནས་ནས་ལས་སུ་བྱ་བ་གང་དག་ཡིན་པ་གསོ་སྦྱོང་དང་། དགག་དབྱེ་དང་། ༼༦༽ གསོལ་བ་དང་། གསོལ་བ་དག་གཉིས་དང་། གསོལ་བ་དང་བཞིའི་ལས་བྱས་རྣམས་ལ་བྱས་པ་དང་འཀྲུགས་པར་འགྱུར་ཞིང་། དགེ་སློང་དག་ཁྱེད་དང་དགེ་སློང་དེ་རྣམས་སུ་དེ་རྣམས་དང་ཁྱེད་དུ་ཐ་དད་དུ་གནས་པར་འགྱུར་རོ་༎ དེ་ཅིའི་ཕྱིར་ཞེན་། དགེ་སློང་དག་གཉིས ༼༧༽ པོ་འདི་དག་ནི་ཐ་དད་པར་གནས་པ་ཡིན་ཏེ་། གང་ཞིག་བདག་ཉིད་ཀྱིས་བདག་ཉིད་ཐ་དད་པའི་གནས་སུ་བཞག་པ་དང་། གང་ཞིག་དགེ་འདུན་གྱིས་ཆོས་ཀྱིས་བཞག་པའོ་༎ བདག་ཉིད་ཀྱིས་བདག་ཉིད་ཐ་དད་པའི་གནས་སུ་བཞག་པ་གང་ཞེ་ན་། འདི་ལྟ་སྟེ་དགེ་སློང་དགེ ༼༡༢༧ཨ༡༽ སློང་རྣམས་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་ཞིང་ཕྱོགས་དང་ཕྱོགས་གཞན་དུ་གནས་པ་ན་ཆེད་དུ་བསམ་ཏེ་ཆོས་ཀྱི་ཕྱོགས་ནས་ཆོས་མ་ཡིན་པའི་ཕྱོགས་སུ་འགྲོ་བ་སྟེ་། དེ་ལྟ་བུ་ནི་བདག་ཉིད་ཀྱིས་བདག་ཉིད་ཐ་དད་པའི་གནས ༼༢༽ སུ་བཞག་པ་ཡིན་ནོ་༎ དགེ་འདུན་གྱིས་ཆོས་ཀྱིས་བཞག་པ་གང་ཞེ་ན་། འདི་ལྟ་སྟེ་དགེ་འདུན་གྱིས་མ་མཐོང་བས་གནས་ནས་ཕྱུང་བ་དང་། ཕྱིར་མི་བྱེད་པ་དང་། སྡིག་པ་ཅན་གྱི་ལྟ་བར་སོང་བ་མི་འདོར་བ་གནས་ནས་ཕྱུང་བ་སྟེ་། འདི་ནི་དགེ་འདུན་གྱིས་ཆོས་ཀྱིས་ཡིན ༼༣༽ ནོ་༎ དགེ་སློང་དག་གཉིས་པོ་འདི་དག་ནི་མཐུན་པར་གནས་པ་ཡིན་ཏེ་། གཉིས་གང་ཞེ་ན་། གང་ཞིག་བདག་ཉིད་ཀྱིས་བདག་ཉིད་མཐུན་པའི་གནས་སུ་བཞག་པ་དང་། གང་ཞིག་དགེ་འདུན་གྱིས་ཆོས་ཀྱིས་བཞག་པའོ་༎ བདག་ཉིད་ཀྱིས་བདག་ཉིད་མཐུན་པའི་གནས ༼༤༽ སུ་བཞག་པ་གང་ཞེ་ན་། འདི་ལྟ་སྟེ་། དགེ་སློང་དགེ་སློང་རྣམས་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་ཞིང་ཕྱོགས་དང་ཕྱོགས་གཞན་དུ་གནས་པ་ན་ཆེད་དུ་བསམས་ཏེ་། ཆོས་མ་ཡིན་པའི་ཕྱོགས་ནས་ཆོས་ཀྱི་ཕྱོགས་སུ་འགྲོ་བ་སྟེ་། འདི ༼༥༽ ནི་བདག་ཉིད་ཀྱིས་བདག་ཉིད་མཐུན་པའི་གནས་སུ་བཞག་པ་ཡིན་ནོ་༎ དགེ་དགེ་འདུན་གྱིས་ཆོས་ཀྱིས་བཞག་པ་གང་ཞེ་ན་། འདི་ལྟ་སྟེ་དགེ་འདུན་གྱིས་མ་མཐོང་བས་གནས་ནས་ཕྱུང་བ་འབྱིན་པ་དང་། ཕྱིར་མི་བྱེད་པ་དང་། སྡིག་པ་ཅན་གྱི་ལྟ་པར་སོང་བ་མི་འདོར་བ་གནས ༼༦༽ ནས་ཕྱུང་བ་འབྱིན་བ་ནི་དགེ་འདུན་གྱིས་ཆོས་ཀྱིས་བཞག་པ་ཡིན་ནོ་༎,. . . . . . . . .
add80b14dff44f06b2772daaac94fb76,དེ་ནས་བཅོམ་ལྡན་འདས་ཀྱིས་གནས་ནས་ཕྱུང་བའི་དགེ་སློང་དང་། གནས་ནས་ཕྱུང་བའི་རྗེས་སུ་ཕྱོགས་པའི་དགེ་སློང་རྣམས་དང་། གནས་ནས་ཕྱུང་བའི་རྗེས་སུ་ཕྱོགས་པའི་ཡང་རྗེས་སུ་ཕྱོགས་པ་རྣམས ༼༧༽ གཟེངས་བསྟོད་ནས་། གནས་ནས་འབྱིན་པའི་དགེ་སློང་དང་། གནས་ནས་འབྱིན་བའི་རྗེས་སུ་ཕྱོགས་པའི་དགེ་སློང་རྣམས་དང་། གནས་ནས་འབྱིན་པའི་རྗེས་སུ་ཕྱོགས་པའི་ཡང་རྗེས་སུ་ཕྱོགས་པ་རྣམས་ཕོ་ཉས་བཀུག་ནས་འདི་སྐད་ཅེས་བཀའ་སྩལ་ཏོ་༎ དགེ་སློང་དག ༼༡༢༧བ༡༽ ངས་དེ་སྐད་ཅེས་བཀའ་སྩལ་ན་། འོན་ཀྱང་ཁྱེད་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་བས་གནས་ཤིང་། ད་དུང་གསོ་སྦྱོང་ལ་ཡང་གསོ་སྦྱོང་མ་ཡིན་པར་བྱེད་པ་བདེན་ནམ་། བཙུན་པ་མད་ལགས་སོ་ཞེས་བྱ་བ་ནས་། བཅོམ་ལྡན་འདས་ཀྱིས་དེ་སྐད ༼༢༽ ཅེས་གསུངས་ཀྱང་དགེ་སློང་དེ་རྣམས་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་བས་གནས་སོ་ཞེས་བྱ་བའི་བར་གོང་མ་བཞིན་དུའོ་༎ ཁྱིམ་བདག་ཅིག་གིས་སངས་རྒྱས་ལ་སོགས་པའི་དགེ་སློང་གི་དགེ་འདུན་ཁྱིམ་དུ་གདུགས་ཚོད་ལ་སྤྱན་དྲངས་པ་ལས ༼༣༽ དགེ་སློང་གི་དགེ་འདུན་ནི་དོང་ངོ་༎ བཅོམ་ལྡན་འདས་ནི་རྫས་ཀྱིས་བསྒྲུབས་པ་ན་བཞུགས་ཏེ་བསོད་སྙོམས་ཀྱི་སྐུ་སྐལ་ནོད་པར་མཛད་དོ་༎ བཅོམ་ལྡན་འདས་རྣམས་ནི་རྒྱུ་ལྔས་རྫས་ཀྱིས་བསྒྲུབས་པ་ན་བཞུགས་ཤིང་བསོད་སྙོམས་ཀྱི་སྐུ་སྐལ་ནོད་པར་མཛད་པ་ཡིན་ཞེས་བྱ་བ་ནས་། ༼༤༽ སྐབས་འདིར་ནི་བཅོམ་ལྡན་འདས་ཉན་ཐོས་རྣམས་འདུལ་བ་ལ་བསླབ་པའི་གཞི་བཅའ་བར་བཞེད་ནས་རྫས་ཀྱིས་བསྒྲུབས་པ་ན་བཞུགས་ཤིང་བསོད་སྙོམས་ཀྱི་སྐུ་སྐལ་ལ་ནོད་པར་མཛད་དོ་ཞེས་བྱ་བའི་བར་གོང་མ་བཞིན་ནོ་༎ དེ་ན་རྒོལ་བ་དང་ཕྱིར་རྒོལ་བའི་དགེ་སློང་རྣམས་ཟས་ཀྱི་ཕྱིར ༼༥༽ ཁྱིམ་གྱི་ནང་དུ་ཞུགས་པ་དང་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་བས་གནས་བར་གྱུར་ཏེ་། འདི་ལྟ་སྟེ་ལྟུང་བ་བྱུང་ངོ་ཞེའམ་ལྟུག་བ་མ་བྱུང་ངོ་ཞེས་བྱ་བ་ནས་གཞག་པར་འོས་པའོ་ཞེས་བྱ་བའི་བར་གོང་མ་བཞིན་དུ་སྟེ་། དེ་ནི་ཕན་ཚུན་རྡེག་པ་ལ་ཞུགས ༼༦༽ སོ༎,. . . . . .
269d7b2776c34a1f928277b3efd714d9,དེ་ནས་དགེ་སློང་བསོད་སྙོམས་ནོད་པས་བསོད་སྙོམས་ཁྱེར་ནས་བཅོམ་ལྡན་འདས་གང་ན་བ་དེར་སོང་སྟེ་ཕྱིན་པ་དང་བསོད་སྙོམས་མཐའ་གཅིག་ཏུ་བཞག་ནས་། བཅོམ་ལྡན་འདས་ཀྱི་ཞབས་གཉིས་ལ་མགོ་བོས་ཕྱག་འཚལ་ཏེ་སྤྱན་སྔར་འདུག་གོ་༎ ཆོས་ཉིད་ཀྱིས་སངས་རྒྱས ༼༧༽ བཅོམ་ལྡན་འདས་རྣམས་ནི་བསོད་སྙོམས་ནོད་པའི་དགེ་སློང་ལ་སོ་སོ་ཡང་དག་པར་དགའ་བར་མཛད་པ་འདིས་སོ་སོ་ཡང་དག་པར་དགའ་བར་མཛད་དེ་། དགེ་སློང་ཅིག་དགེ་སློང་གི་དགེ་འདུན་ལ་བསོད་པའི་ཁ་ཟས་ཀྱིས་ཚིམ་པར་བྱས་སམ་ཞེས་གསུང་པ་ཡིན་པས་། བཅོམ་ལྡན་འདས ༼༡༢༨ཨ༡༽ ཀྱིས་བསོད་སྙོམས་ནོད་པའི་དགེ་སློང་ལ་སོ་སོ་ཡང་དག་པར་དགའ་བར་མཛད་པ་འདས་སོ་སོ་ཡང་དག་པར་དགའ་བར་མཛད་དེ་། དགེ་སློང་ཇི་ག་དགེ་སློང་གི་དགེ་འདུན་ལ་ཁ་ཟས་བསོད་པས་ཚིམ་པར་བྱས་སམ་། བཙུན་པ་མད་པར་དགེ་སློང་གི་དགེ་འདུན་ལ་ཞལ་ཟས་བསོད་པས ༼༢༽ ཚིམ་པར་བགྱིས་ན་། འོན་ཀྱང་རྒོལ་བ་དང་ཕྱིར་རྒོལ་བའི་དགེ་སློང་རྣམས་སྡུམ་པའི་ནང་དུ་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་ནས་འདི་ལྟ་སྟེ་། ལྟུང་བ་བྱུང་ངོ་ཞེའམ་ཞེས་བྱ་བ་ནས་གཞག་པར་འོས་པ་ཞེས་བྱ་བའི་བར་གོང་མ་བཞིན་དུའོ་༎ ད་ནི་ཕན་ཚུན་དུ་རྡེག ༼༣༽ པ་ལ་ཞུགས་ལགས་སོ་༎,. . .
777773d53b5b4296a7bfb029bfb72a8e,དེ་ནས་བཅོམ་ལྡན་འདས་ཀྱིས་ཞལ་ཟས་ཀྱི་བྱ་བ་མཛད་ནས་གཙུག་ལག་ཁང་གི་ཕྱིར་རོལ་དུ་ཞབས་གནིས་བཀྲུས་ཏེ་ནང་དུ་ཡང་དག་འཇོག་གི་ཕྱིར་གཙུག་ལག་ཁང་དུ་ཞུགས་སོ་༎,.
fe106a068d8144e8b5cd38dc8b05cb67,དེ་ནས་བཅོམ་ལྡན་འདས་དགོངས་ཀ་ནང་དུ་ཡང་དག་འཇོག་ལས་བཞེངས་ནས ༼༤༽ དགེ་སློང་གི་དགེ་འདུན་གྱི་གུང་ལ་གདན་བཤམས་པ་ཉིད་ལ་བཞུགས་སོ་༎ བཞུགས་ནས་བཅོམ་ལྡན་འདས་ཀྱིས་དགེ་སློང་རྣམས་ལ་བཀའ་སྩལ་པ་། དགེ་སློང་དག་ཀྱེད་ཁ་ཟས་ལ་ཁྱིམ་དུ་ཞུགས་པ་ན་། འཐབ་ཀྲོལ་དང་། འཚང་འདྲུ་བ་དང་། རྩོད་པ་དང་། འགྱེད་པ་བྱུང་པར ༼༥༽ གྱུར་ནས་འདི་ལྟ་སྟེ་ལྟུང་བ་བྱུང་ངོ་ཞེའམ་ཞེས་བྱ་བ་ནས་ད་ནི་ཕན་ཚུན་དུ་རྡེག་པ་ལ་ཞུགས་སོ་༎ ཞེས་བྱ་བའི་བར་དུ་བདེན་ནམ་། བཙུན་པ་མད་ལགས་སོ་༎ དགེ་སློང་དག་འཐབ་ཀྲོལ་མ་བྱེད་ཅིག་། མཚང་མ་འདྲུ་ཞིག་། མ་རྩོད་ཅིག་། མ་འགྱེད་ཅིག་། གཞན་ཡང་ངས་རྒོལ་བ་དང་ཕྱིར ༼༦༽ རྒོལ་བའི་དགེ་སློང་རྣམས་ཁང་པའི་ནང་དུ་འཇུག་པའི་ཀུན་དུ་སྤྱོད་པའི་ཆོས་བཅའ་བར་བྱ་སྟེ་། རྒོལ་བ་དང་ཕྱིར་རྒོལ་བའི་དགེ་སློང་རྣམས་ཀྱིས་ཁང་པའི་ནང་དུ་ཞུགས་ནས་གང་དུ་ལསུ་ཀྱི་ཀུན་དུ་སྤྱོད་པ་རུང་བ་མ་ཡིན་པ་དེ་ལྟ་བུའི་སྐབས་མི་འབྱུང་བར་བསྟན་པར་ཆད་ཡོད་པར་འདུག་པར ༼༧༽ བྱའོ༎ རྒོལ་བ་དང་ཕྱིར་རྒོལ་བའི་དགེ་སློང་རྣམས་ཀྱིས་ཁང་པའི་ནང་དུ་ཞུགས་ནས་ཀུན་དུ་སྤྱོད་པའི་ཆོས་ཇི་ལྟར་བཅས་པ་བཞིན་ཡང་དག་བར་བླངས་ཏེ་འཇུག་པར་མི་བྱེད་ན་འགལ་ཚབས་ཅན་དུ་འགྱུར་རོ་༎ བཅོམ་ལྡན་འདས་ཀྱིས་དེ་སྐད་ཅེས་གསུངས་ན་། འོན་ཀྱང་དགེ ༼༡༢༨བ༡༽ སློང་རྣམ་རྣམས་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་བས་གནས་པའི་སྐབས་དེ་བཅོམ་ལྡན་འདས་ལ་དགེ་སློང་རྣམས་ཀྱིས་གསོལ་པ་དང་།,. . . . . .
8af9b46715c64015a0016ba68ef033cf,དེ་ནས་བཅོམ་ལྡན་འདས་ཀྱིས་དགེ་སློང་རྣམས་ཀྱིས་གསོལ་པ་དང་།,.
e30421f5c06243d3a5eccf3d9d8dd16b,དེ་ནས་བཅོམ་ལྡན་འདས་ཀྱིས་དགེ་སློང་རྣམས་ལ་བཀའ་སྩལ་པ་། དགེ་སློང་དག་འཐབ་ཀྲོལ་མ་བྱེད་ཅིག་། ༼༢༽ མཚང་མ་འདྲུ་ཞིག་། མ་རྩོད་ཅིག་། མ་འགྱེད་ཅིག་། དགེ་སློང་དང་ཁྱེད་ཅག་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་བས་གནས་ན་རྩོད་པ་པ་བྱུང་ཞིང་བྱུང་བ་སྟོན་པའི་བསྟན་པ་ཆོས་འདུལ་བས་དུལ་བར་བྱ་བ་དང་། ཞི་བར་བྱ་བ་དང་། ཉེ་བའི་ཞི་བར་བྱ་བའི ༼༣༽ གནས་འདི་མེད་དོ་༎ དགེ་སློང་དག་ཁྱེད་ཅག་འཐབ་ཀྲོལ་མེད་པ་དང་། མཚང་འདྲུ་བ་མེད་པ་དང་། རྩོད་པ་མེད་པ་དང་། འགྱེད་པ་མེད་པར་གྱུར་ཅིང་གནས་ན་རྩོད་པ་བྱུང་བ་སྟོན་པ་ཆོས་འདུལ་བས་དུལ་བར་བྱ་བ་དང་། ཞི་བར་བྱ་བ་དང་། ཉེ་བར་ཞི་བར་བྱ་བའི ༼༤༽ གནས་འདི་ཡོད་དོ་༎ དགེ་སློང་དག་སྔོན་བྱུང་བ་ཡུལ་ཀ་ཤིའི་རྒྱལ་པོ་ཚངས་བྱིན་ཞེས་བྱ་བ་དང་། ཡུལ་ཀོ་ས་ལའི་རྒྱལ་པོ་རིང་པོ་ལེན་གཉིས་ཕན་ཚུན་དུ་རྩོད་པར་གྱུར་ཏེ་། རྒྱས་པར་ནི་ལུང་བར་མའི་ཏིང་ངེ་འཛིན་དང་ལྡན་པའི་ལེའུ་ལས་རིང་ཕོ་ལེན་གྱི་མདོ་འབྱུང་བ་བཞིན་ནོ་༎ དེ་རྣམས ༼༥༽ ཀྱིས་འདི་སྐད་ཅེས་སྨྲས་ཏེ་། བཅོམ་ལྡན་འདས་ཀྱིས་འདི་སྐད་ཅེས་༎,. . . .
403fdcbc8b9d4133b242b0d4f75fb80f,ཚངས་བྱིན་རྒ་བ་སྡུག་བསྔལ་ཏེ་༎ ནོར་རྣམས་ཡོངས་སུ་གཏུགས་པ་དང་༎ གཉེན་རྣམས་ཀྱང་ནི་མ་མཐོང་ངོ་༎ ཡུལ་གཞན་སི་བ་སྡུག་བསྔལ་ལོ་༎,. . . .
c6a43834dbce448bbd433e5e420eb5cb,ཞེས་བཀའ་སྩལ་པ་ཞིག་ཀྱང་མཆིས་སོ་༎,.
b7b6c4468f09400f8345838c91254a05,དེ་ནས་བཅོམ ༼༦༽ ལྡན་འདས་ཀྱིས་དེའི་ཚེ་ཚིགས་སུ་བཅད་དེ་བཀའ་སྩལ་པ་།,.
3c47ed6fb913468b897ca56f4c929634,ཚིག་མི་མཐུན་ལ་ཕྱོགས་ཉམས་ཡང་༎ འདི་གཙོ་མིན་ཞེས་སེམས་བྱེད་པ་༎དགེ་འདུན་དབྱེ་བར་འགྱུར་ན་གོ་༎ མཐུ་ཆུང་ཅུང་ཟད་ཅིས་མི་བསམ་༎,.
be2974b416324eefabbbf9f58ce9e717,སྲོག་ཆགས་རུས་པ་གཅོག་པ་དང་༎ རྟ་དང་བ་ལང་ནོར་ཕྲོགས ༼༧༽ དང་༎ཡུལ་འཁོར་ཕུང་བར་བྱས་རྣམས་ཀྱང་༎ འདུམ་པར་འགྱུར་བ་ཉིད་ཡོད་ན་༎ཆོས་འདི་རྣམ་པར་ཤེས་གྱུར་པ་༎ ཁྱེད་ཅག་ཅི་ཡི་ཕྱིར་མི་འགྱུར་༎,.
7b32f7835d5849e8a54978f696186118,སྦྱོང་ཡུལ་སྟོན་པར་བྱེད་པའི་གསུང་༎ ཆགས་ལས་ཟློག་པ་ལྷུར་ལེན་པ་༎བརྟགས་ནས་མཁས་པར་སྣང ༼༡༢༩ཨ༡༽ བ་ནི་༎ གང་ལ་རྩོད་པ་དེས་མི་ཤེས་༎,.
e12fa2db7a0743cebe43775da91b84cf,གཞན་ཡང་བདག་ཅག་འདི་ལ་ནི་༎ བརྩོན་ཞེས་བྱ་བར་མི་ཤེས་ཀྱི་༎གང་དག་གིས་ནི་འདི་ཤེས་པ་༎ དེ་ལ་གཟུ་བོ་མི་དགོས་སོ་༎,.
a03e0249e68f4b5b9b41fa49b2d947c6,བདག་སྤྱོས་བདག་ལ་ཁ་བྱས་དང་༎ བདག་རྒྱལ་བདག་ནི་ཕམ་གྱུར་པ་༎དེ་ལ་གང་དག་ཁོ་ན ༼༢༽ འཛིན་པ་༎ དེ་དག་ཤ་བོན་ཞི་མི་འགྱུར་༎,.
aa196e8a10ec4ce2888eb3302dbbd09b,བདག་སྤྱོས་བདག་ལ་ཁ་བྱས་དང་༎ བདག་རྒྱལ་བདག་ནི་ཕམ་གྱུར་པ་༎དེ་ལ་གང་དག་ཁོན་མི་འཛིན་༎ དེ་དག་ཤ་ཁོ་ན་ར་བ་ཞིར་འགྱུར་༎,.
70b77a1533514684bc6fb270ed1cee0b,འཁོར་དུ་འཛིན་པས་ཤ་ཁོན་དག་༎ འདིར་ནི་གཞར་ཡང་ཞི་མི་འགྱུར་༎བཟོད་པས་ཤ་ཁོ་ན ༼༣༽ ཞི་འགྱུར་བ་༎ འདི་ནི་གཡུང་དྲུང་ཆོས་ཡིན་ནོ་༎,.
355c5ee156c14dc28d2533eaa01f9488,འཁོན་དུ་འཛིན་པས་ཤ་ཁོན་ནམ་ཡང་ཞི་མི་འགྱུར་༎ འཁོན་དུ་འཛིན་མེད་རྣམས་ཀྱིས་ཤ་ཁོན་ཞི་བར་འགྱུར་༎འཁོན་ལ་ཆགས་པ་ལུས་ཅན་རྣམས་ལ་ཕན་མི་འགྱུར་༎ དེ་ལྟ་བས་ན་མཁས་པ་ཁོན་དུ་འཛིན་མི་བྱེད་༎,.
7bb7c68b2d264d4397ca864b40b02e7b,གལ་ཏེ ༼༤༽ གྲོགས་པོ་འགྲུས་སྐྱོང་ལྷན་ཅིག་སྦྱོང་པ་དང་༎ ལེགས་པར་གནས་པ་བརྟན་པ་རྙེད་པར་གྱུར་ན་ནི་༎ཟག་བར་འགྱུར་བ་ཐམས་ཅད་ཟིལ་གྱིས་མནན་བྱས་ནས་༎ དེ་དང་ཡིད་དགའ་དྲན་དང་ལྡན་བཞིན་སྤྱད་པར་བྱ་༎,.
c36ee072f0c141dcbe770def7a148103,གལ་ཏེ་གྲོགས་པོ་འགྲུས་སྐྱོང་ལྷན་ཅིག་སྤྱོད་པ་དང་༎ ལེགས ༼༥༽ པར་གནས་པ་བརྟན་པ་རྙེད་པར་མ་གྱུར་ན་༎རྒྱལ་པོས་ཡུལ་འཁོར་རྒྱ་ཆེན་སྤངས་པར་གྱུར་པ་བཞིན་༎ གཅིག་པུ་འདུག་པར་བྱ་ཞིང་སྡིག་པ་རྣམས་མི་བྱ་༎,.
0c14a2a4c13648248c38e2925aa000b2,གལ་ཏེ་བཙལ་ཏེ་བདག་འདྲ་བའམ་༎ ལྷག་པར་རྙེད་པར་མ་གྱུར་ན་༎བྱིས་པ་སྟོངས་མོར་འགྱུར་མེད་པས་༎ གཅིག ༼༦༽ པུར་སྤྱད་པ་བརྟན་པར་སྤྱད་༎,.
d399d92340e341cea8a104fdea690210,གཅིག་པུར་སྦྱོད་པ་ལེགས་འགྱུར་གྱི་༎ བྱིས་པ་བསྟངས་པ་ལེགས་མིན་པས་༎མ་ཏངདགོན་པའི་གླང་ཆེན་ལྟར་༎ སེམས་ལས་བསྙུངས་ཏེ་གཅིག་པུས་སྤྱད་༎,.
303555fdfafb45ca8a0c457802c870fd,དེ་སྐད་ཅེས་བཀའ་སྩལ་པ་དང་༎ ཀཽ་ཤཱམྦīའི་དགེ་སློང་གིས་བཅོམ་ལྡན་འདས་ལ་འདི་སྐད ༼༧༽ ཅེས་གསོལ་ཏོ་༎,.
115801f14bcd4a26b3132356716d39a9,བཅོམ་ལྡན་འདས་ནི་ཆོས་ཀྱི་རྗེ་ལགས་༎ བདེ་བར་གཤེགས་པ་ནི་ཆོས་ཀྱི་རྗེ་ལགས་ན་༎འདི་རྣམས་བདག་ཅག་ལ་ཚིག་ངན་པ་དང་མི་སྙན་པ་མཆི་ན་༎ བདག་ཅག་གིས་དེ་རྣམས་ལ་ཅིའི་སླད་དུ་བཟོད་བར་བགྱི་ལགས་༎,.
1a0c4416f19f4ce29704512c759630ff,དེ་ནས་བཅོམ་ལྡན་འདས་ཀྱིས་དགེ་སློང་དེ ༼༡༢༩བ༡༽ རྣམས་ཀྱི་སྤྱོད་ཚུལ་དང་། ལོག་པར་སྒྲུབ་པ་དེས་ཐུགས་མི་དགྱེས་ཤིང་ཐུགས་ལམ་བབ་པས་དེ་ཉིད་ནས་རྫུ་འཕྲུལ་གྱིས་ནམ་མཁའ་ལས་གཤེགས་ཏེ་། མཉན་ཡོད་གང་ན་བ་དེར་རྒྱུ་ཞིང་གཤེགས་སོ་༎ རིམ་གྱིས་རྒྱུ་ཞིང་གཤེགས་པ་དང་མཉན་ཡོད་དུ་བྱོན་ནས་མཉན་ཡོད་ཀྱི་རྒྱལ་བུ་རྒྱལ ༼༢༽ བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་རབ་ན་བཞུགས་སོ་༎ བཅོམ་ལྡན་འདས་དེར་གཤེགས་པ་དང་། ཀཽ་ཤཱམྦīའི་དགེ་སློང་རྣམས་དང་། ཡངས་བ་ཅན་གྱི་དགེ་སློང་རྣམས་འདི་ལྟ་བུའི་སྤྱོད་ལམ་དུ་གྱུར་ཏེ་། སྔ་དྲོ་ནི་ཟས་ཀྱི་ཕྱིར་བསོད་སྙོམས་ལ་འཇུག་། ཟས་ཀྱི་འོག་ཏུ་ནི་སྒོ་བཅད་ནས ༼༣༽ འཐབ་མོ་འགྱེད་པར་གྱུར་ཏོ་༎ དེ་རྣམས་ཚུལ་དང་སྤྱོད་པ་དང་ལོག་པར་སྒྲུབ་པ་དེས་ལོ་བཅུ་གཉིས་འདས་སོ་༎ ཀཽ་ཤཱམྦīའི་བྲམ་ཟེ་དང་ཁྱིམ་བདག་རྣམས་འདུན་ཁང་དུ་འདུས་ནས་ཕན་ཚུན་གྲོས་བྱ་བར་བརྩམས་པ་། ཤེས་ལྡན་དག་བདག་ཅག་ནི་བཅོམ་ལྡན་འདས་ལན་བཟའ་ཆོས་གོས་དང་། ༼༤༽ བསོད་སྙོམས་དང་། གཟིམས་ཆ་དང་། སྙུན་དཔྱུད་ཀྱི་རྐྱེན་སྨན་དང་། ཡོ་བྱད་རྣམས་དབུལ་བར་ཤིན་ཏུ་དད་ན་། འོན་ཀྱང་བཅོམ་ལྡན་འདས་ཀྱིས་སྤྱོད་ཡུལ་འདི་ལོ་བཅུ་གཉིས་ཀྱི་བར་དུ་སྤངས་ཏེ་ད་དུང་ཡང་མ་བྱོན་ནོ་༎ ཁ་ཅིག་གིས་སྨྲས་པ་། ཤེས་ལྡན་དག་བཅོམ་ལྡན་འདས་འདིར ༼༥༽ གཤེགས་པར་ག་ལ་འགྱུར་། འདི་ན་ད་ལྟར་ཀཽ་ཤཱམྦīའི་དགེ་སློང་རྣམས་ཀྱི་ཚུལ་དང་། སྤྱོད་པ་དང་། ལོག་པར་སྒྲུབ་པ་འདི་ལྟ་བུར་བྱེད་དེ་། སྔ་དྲོ་ཟས་ཀྱི་ཕྱིར་བསོད་སྙོམས་ལ་ཞུགས་ལ་ཟས་ཀྱི་འོག་ཏུ་སྒོ་བཅད་ནས་འཐབ་མོ་འགྱེད་དོ་། ཁ་ཅིག་གིས་སྨྲས་པ་། ཤེས་ལྡན་དག་དེ་རྣམས་ལ ༼༦༽ ཉེས་པ་ཡོད་པ་མ་ཡིན་གྱི་། འོན་ཀྱང་བདག་ཅག་གིས་ལན་ཏེ་བདག་ཅག་གིས་དེ་རྣམས་ལ་བསོད་སྣོམས་བྱིན་པའམ་ཚིག་སྨྲས་པས་སོ་། ཚུར་བདག་ཅག་གིས་ཁྲིམས་ཤིག་བཅས་ལ་བཞག་སྟེ་། སུས་ཀྱང་དེ་རྣམས་ལ་བསོད་སྙོམས་མི་སྦྱིན་ཞིང་ཚིག་ཀྱང་མི་སྨྲའོ་ཞེས་དེ་རྣམས་ཀྱིས ༼༧༽ ཁྲིམས་སུ་བཅས་ནས་བཞག་གོ་༎,. . . . . .
cd6e1dc2c0f2411791fe4df1c3d2f423,དེ་ནས་ཕྱི་དེ་ཉིན་ཀཽ་ཤཱམྦīའི་དགེ་སློང་རྣམས་བསོད་སྙོམས་ལ་ཞུགས་པ་དང་། སུས་ཀྱང་མ་སྨྲས་ལ་བསོད་སྙོམས་ཀྱང་མ་བྱིན་ཏེ་། དེ་རྣམས་ཇི་ལྟར་ལྟུང་བཟེད་བཀྲུས་པ་ཉིད་ཀྱིས་བསོད་སྙོམས་ལ་ཞུགས་པ་དེ་ལྟར་བཀྲུས་པ་ཉིད་ཀྱིས་སྒོར་བྱུང་སྟེ་བསོད ༼༡༣༠ཨ༡༽ སྙོམས་གཅིག་ཀྱང་མ་རྙེད་དོ་༎,.
86ade949ac774cfe8c04fd52aaa7cadd,དེ་ནས་དེ་རྣམས་འདུས་ནས་ཀཽ་ཤཱམྦīའི་བྲམ་ཟེ་དང་ཁྱིམ་བདག་རྣམས་ལ་སྨྲས་པ་། ཤེས་ལྡན་དག་རེ་ཞིག་ནོར་ཟད་པར་གྱུར་པས་བསོད་སྙོམས་མི་སྟེར་བ་ནི་རིགས་ན་། བདག་ཅག་གིས་ནི་ཉེས་པ་ཅི་བྱས་ན་ཚིག་ཀྱང་མི་སྟེར་། དེ་རྣམས་ཀྱིས ༼༢༽ སྨྲས་པ་། གང་དག་གིས་ཚུལ་དང་སྤྱོད་པ་དང་ལོག་པར་སྒྲུབ་པས་སྟོན་པ་ཐུགས་མི་དགྱེས་ཤིང་ཐུགས་ལ་མ་བབ་ནས་། སྟེང་གི་ནམ་མཁའ་ལས་གཤེགས་ཏེ་། ལོ་བཅུ་གཉིས་འདས་ནས་ད་དུང་ཡང་སླར་མ་གཤེགས་པར་ཁྱེད་ཅག་ཀྱང་ཤཱཀྱ་འི་སྲས་ཀྱི་དགེ་སྦྱོང་ཡིན་པར་བདག་ཉིད ༼༣༽ ཁས་འཆེའམ་། དེ་རྣམས་ཅང་མི་སྨྲ་བར་འཁོད་ནས་། དེ་རྣམས་ཀྱི་དྲུང་ནས་དོང་སྟེ་སྨྲས་པ་། ཚེ་དང་ལྡན་པ་དག་དེ་རྣམས་ཀྱིས་བདག་ཅག་བརྒྱད་པ་ནི་ཐོག་ཏུ་བབ་སྟེ་། གང་ཞིག་ས་ལ་འགྱེལ་བ་དེ་ཉིད་ལས་བརྟེན་ཏེ་ལྡང་བས་མདོར་ན་མཉན་ཡོད་དུ་དོང་ལ་། བཅོམ་ལྡན ༼༤༽ འདས་དང་དགེ་སློང་གི་དགེ་འདུན་ལ་བཟོང་པ་གསོལ་ལོ་༎,.
798a7abda94142889520908d1586fb35,དེ་ནས་ཀཽ་ཤཱམྦīའི་དགེ་སློང་རྣམས་དེ་ཉིད་ཀྱི་ནུབ་མོ་འདས་ནས་ལྷུང་བཟེད་དང་ཆོས་གོས་ཁྱེར་ཏེ་། ཀཽ་ཤཱམྦīར་མ་ཞུགས་པར་མཉན་ཡོད་གང་ན་བ་དེར་རྒྱུ་ཞིང་དོང་ངོ་། ཚེ་དང་ལྡན་པ་ཀུན་དགའ་བོས་ཀཽ་ཤཱམྦīའི་དགེ ༼༥༽ སློང་འཐབ་ཀྲོལ་བྱེད་པ་། མཚང་འདྲུ་བར་བྱེད་གཙོད་པར་བྱེད་པ་། འགྱེད་པར་བྱེད་པ་། རྩོད་པའི་གཞི་བྱེད་པ་རྣམས་འོང་ངོ་ཞེས་ཐོས་ནས་གང་དག་གིས་བཅོམ་ལྡན་འདས་ཐུགས་ཕྱུང་བར་བགྱིས་ཏེ་། འདིར་གཤེགས་པ་དེ་དག་ངོ་ཚ་མེད་པས་ཐོ་བ་ཙམ་པའི་ཕྱིར་བདག ༼༦༽ ཅག་ལ་གླེང་བར་འགྱུར་གྱིས་། མལ་བདག་ཅག་གིས་བཅོམ་ལྡན་འདས་ལ་གསོལ་ལོ་སྙམ་དུ་བསམས་ནས་། བཅོམ་ལྡན་འདས་གང་ན་བ་དེར་སོང་སྟེ་ཕྱིན་པ་དང་། བཅོམ་ལྡན་འདས་ཀྱི་ཞབས་གཉིས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ་༎ ཕྱོགས ༼༧༽ གཅིག་ཏུ་འདུག་ནས་ཚེ་དང་ལྡན་པ་ཀུན་དགའ་བོས་བཅོམ་ལྡན་འདས་ལ་འདི་སྐད་ཅེས་གསོལ་ཏོ་༎ བཙུན་པ་བདག་གིས་ཀཽ་ཤཱམྦīའི་དགེ་སློང་འཐབ་ཀྲོལ་བགྱིད་པ་། མཚང་འདྲུ་བར་བགྱིད་པ་། རྩོད་པར་བགྱིད་པ་། འགྱེད་པར་བགྱིད་པ་། རྩོད་པའི་གཞི་བགྱིད་ཕ་རྣམས་འདིར ༼༡༣༠བ༡༽ མཆིའོ་ཞེས་ཐོས་ལགས་ཏེ་། གང་དག་གིས་བཅོམ་ལྡན་འདས་ཀྱི་ཐུགས་ཕྱུང་བར་བགྱིས་ཏེ་། འདིར་བྱོན་པ་དེ་དག་བོ་ཚམ་མཆིས་པས་ཐོ་བཙམ་པ་ཉིད་དུ་བདག་ཅག་ལ་གླེང་བར་བགྱིད་། དྲན་པར་བགྱིད་ན་། དེ་རྣམས་ལ་བདག་ཅག་གིས་ཇི་ལྟར་བསྒྲུབ་པར་བགྱི་། ཀུན་དགའ ༼༢༽ བོ་དེ་དག་ལ་དགེ་སློང་རྣམས་ཀྱིས་ལག་བརྡས་གནས་མལ་ཐ་མ་ཞིག་བསྟན་པ་མ་གཏོགས་པར་གཏམ་འདྲེ་བར་མི་། ཕེབས་པར་སྨྲ་བར་མི་བྱ་། བལྟ་བར་མི་བྱ་། རྣམ་པར་བལྟ་བར་མི་བྱའོ་༎ གལ་ཏེ་བདག་ཅག་ནི་རྒན་ན་། ཅིའི་ཕྱིར་ན་གནས་མལ་གྱི་ཐ་སྦྱིན་ཞེས་སྨྲ ༼༣༽ ན་། གང་དག་གི་ཚུལ་དང་དང་སྤྱོད་པ་དང་། ལོག་པར་སྒྲུབ་པ་པས་སྟོན་པ་ཐུགས་མི་དགྱེས་ཤིང་ཐུགས་ལ་མ་བབ་ནས་འདིར་གཤེགས་པ་ཁྱེད་ཅག་ཀྱང་ཤཱཀྱ་འི་སྲས་ཀྱི་དགེ་སྦྱོང་ཡིན་པར་བདག་ཉིད་ཁས་འཆེའམ་། སྟོན་པ་ཐུགས་རྗེ་ཅན་དེས་འདི་གནང་བ་ཉིད་ཀྱང་ཁྱེད་དབང་བར་མི ༼༤༽ འགྱུར་རོ་ཞེས་སྨྲོས་ཤིག་། སྐྱེ་དགུའི་བདག་མོ་ཆེན་མོ་གཽ་ཤཱམྦīའི་དགེ་སློང་འཐབ་ཀྲོལ་བྱེད་པ་། མཚང་འདྲུ་བར་བྱེད་པ་། རྩོད་པར་བྱེད་པ་། འགྱེད་པར་བྱེད་པ་། རྩོད་པའི་གཞི་བྱེད་པ་རྣམས་འོང་ངོ་ཞེས་ཐོས་སོ་༎ ཐོས་ནས་ཀྱང་དེ་འདི་སྙམ་དུ་སེམས་ཏེ་། སོང་ལ་དེ་རྣམས ༼༥༽ ལ་བདག་གིས་ཇི་ལྟར་བསྒྲུབ་པར་བྱ་བཅོམ་ལྡན་འདས་ལ་ཞུའོ་སྙམ་ནས་། བཅོམ་ལྡན་འདས་གང་ན་བ་དེར་སོང་སྟེ་ཕྱིན་པ་དང་བཅོམ་ལྡན་འདས་ཀྱི་ཞབས་གཉིས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ་༎ ཕྱོགས་གཅིག་ཏུ་འདུག་ནས་བཅོམ་ལྡན་འདས་ལ་སྐྱེ ༼༦༽ དབུའི་བདག་མོ་ཆེན་མོ་གཽ་ཏ་མī་ས་འདི་སྐད་ཅེས་གསོལ་ཏོ་༎ བཙུན་པ་བདག་གིས་ཀཽ་ཤཱམྦīའི་དགེ་སློང་འཐབ་ཀྲོལ་བགྱིད་པ་། མཚང་འདྲུ་བར་བགྱིད་པ་། རྩོད་པར་བགྱིད་པ་། འགྱེད་པར་བགྱིད་པ་། རྩོད་པའི་གཞི་བགྱིད་པ་རྣམས་མཆིའོ་ཞེས་ཐོས་ལགས་ན་། བདག་གིས ༼༧༽ དེ་རྣམས་ལ་ཇི་ལྟར་བསྒྲུབ་པར་བགྱི་། གཽ་ཏ་མī་ཁྱོད་ཀྱིས་ཀཽ་ཤཱམྦī.ཨིཨིའི་དགེ་སློང་རྣམས་ལ་འཁོར་གྱི་གཙོ་བོ་ཡིན་པས་མཐོང་མ་ཐག་ཏུ་སྟན་དོར་བ་མ་གཏོགས་པར་གཏམ་འདྲེ་བར་མི་བྱ་། ཕེབས་པར་སྨྲ་བར་མི་བྱ་༎ བལྟ་བར་མི་བྱ་། རྣམ་པར་བལྟ་བར་མི་བྱའོ་༎ ཁྱིམ་བདག་མགོན་མེད་ཟས༼༡༣༡ཨ༡༽ སྦྱིན་གྱིས་ཀཽ་ཤཱམྦīའི་དགེ་སློང་འཐབ་ཀྲོལ་བྱེད་པ་། མཚང་འདྲུ་བར་བྱེད་པ་། རྩོད་པར་བྱེད་པ་། འགྱེད་པར་བྱེད་པ་། རྩོད་པའི་གཞི་བྱེད་པ་རྣམས་འོང་ངོ་ཞེས་ཐོས་སོ་༎ ཐོས་ནས་ཀྱང་འདི་སྙམ་དུ་སེམས་ཏེ་། སོང་ལ་དེ་རྣམས་ལ་བདག་གིས་ཇི་ལྟར་བསྒྲུབ་པར་བྱ་བཅོམ་ལྡན ༼༢༽ འདས་ལ་ཞུའོ་སྙམ་དུ་བསམས་ནས་། བཅོམ་ལྡན་འདས་གང་ན་བ་དེར་སོང་སྟེ་ཕྱིན་ནས་། བཅོམ་ལྡན་འདས་ཀྱི་ཞབས་གཉིས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ་༎ ཕྱོགས་གཅིག་ཏུ་འདུག་ནས་ཁྱིམ་བདག་མགོན་མེད་ཟས་སྦྱིན་གྱིས་བཅོམ་ལྡན་འདས་ལ་འདི་སྐད་ཅེས ༼༣༽ གསོལ་ཏོ་༎ བཙུན་པ་བདག་གིས་ཀཽ་ཤཱམྦīའི་དགེ་སློང་འཐབ་ཀྲོལ་བགྱིད་པ་། མཚང་འདྲུ་བར་བགྱིད་པ་། རྩོད་པར་བགྱིད་པ་། འགྱེད་པར་བགྱིད་པ་། རྩོད་པའི་གཞི་བགྱིད་པ་རྣམས་མཆིའོ་ཞེས་ཐོས་ལགས་ན་། བདག་གིས་དེ་རྣམས་ལ་ཇི་ལྟར་བསྒྲུབ་པར་བགྱི་། ཁྱིམ་བདག་ཁྱོད་ཀྱིས ༼༤༽ ཀཽཤཱམྦīའི་དགེ་སློང་རྣམས་ལ་སྦྱིན་པ་དང་མི་མཐུན་པ་མེད་པས་བསོད་སྙོམས་ནི་སྦྱིན་གྱི་། གཏམ་འདྲེ་བར་མི་བྱ་། ཕེབས་པར་སྨྲ་བར་མི་བྱ་། བལྟ་བར་མི་བྱ་། རྣམ་པར་བལྟ་བར་མི་བྱའོ་༎,. . . . . . . . . . . .
0053a51fe9024ffcb14f1f78277a6a4f,དེ་ནས་ཀཽ་ཤཱམྦīའི་དགེ་སློང་རྣམས་རིམ་གྱིས་མཉན་ཡོད་དུ་ཕྱིན་ནས་། དེར་ལྷུང་བཟེད་དང་ཆོས་གོས ༼༦༽ མཁོས་སུ་ཕབ་སྟེ་རྐང་བ་བཀྲུས་ནས་དྲིས་པ་། གནས་མལ་འགེད་པ་སུ་ཡིན་། ཕྱག་ཚང་དག་གིས་སྨྲས་པ་། འཕགས་པ་ཀུན་དགའ་བོ་ལགས་སོ་༎ ཚེ་དང་ལྡན་པ་ཀུན་དགའ་བོ་གང་ན་བ་དེར་སོང་སྟེ་ཕྱིན་ནས་། ཚེ་དང་ལྡན་པ་ཀུན་དགའ་བོ་ལ་འདི་སྐད་ཅེས་སྨྲས་སོ་༎ ཚེ ༼༦༽ དང་ལྡན་པ་ཀུན་དགའ་བོ་བདག་ཅག་ལ་གནས་མལ་བྱིན་ཅིག་། ཚེ་དང་ལྡན་པ་ཀུན་དགའ་བོས་དེ་རྣམས་ལ་ལག་བརྡས་གནས་མལ་ཐ་མ་ཞིག་བསྟན་པར་བརྩམས་པ་དང་དེ་རྣམས་ཀྱིས་སྨྲས་པ་། ཚེ་དང་ལྡན་པ་ཀུན་དགའ་བོ་བདག་ཅག་རྒན་པ་ཡིན་ན་ཅིའི་ཕྱིར་བདག་ཅག ༼༧༽ ལ་གནས་མལ་ཐམདག་སྦྱིན་། དེས་སྨྲས་པ་། ཁྱེད་ཅག་ཀྱང་ཤཱཀྱ་འི་སྲས་ཀྱི་དགེ་སྦྱོང་ཡིན་པར་ཞེས་བྱ་བ་ནས་དེ་ཡང་ཁྱེད་དབང་བར་མི་འགྱུར་རོ་ཞེས་བྱ་བའི་བར་གོང་མ་བཞིན་དུའོ་༎ དེ་རྣམས་ཡི་ཆད་ཅིང་སྡུག་བསྔལ་བས་མཚན་མོ་འདའ་བར་བྱེད་དོ་༎,. . . .
bcc33d504ccf4c33a58a39fce3a1ae54,དེ་ནས་གནས ༼༡༣༡བ༡༽ ནས་ཕྱུང་བའི་དགེ་སློང་གིས་ནམ་གྱི་ཆ་སྨད་ཀྱི་དུས་སུ་རང་གི་རྒྱུད་ལ་བརྟགས་ན་དེ་འདི་སྙམ་དུ་སེམས་ཏེ་། བདག་ཅག་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་ནས་འདི་ལྟ་སྟེ་ལྟུང་བ་བྱུང་ངོ་ཞེའམ་། ལྟུང་བམ་བྱུང་ངོ་ཞེའམ་། གནས་ནས་དབྱུང་བ་ཡིན་ནོ ༼༢༽ ཞེའམ་གནས་དབྱུང་བམ་ཡིན་ནོ་ཞེས་བྱ་བ་བདག་ནི་ལྟུང་བམ་ལྟུང་བམ་བྱུང་བམ་ཡིན་ཏེ་ལྟུང་བ་བྱུང་བ་ཡིན་ཞིང་། གནས་ནས་མི་དབྱུང་བ་མ་ཡིན་ཏེ་གནས་ནས་དབྱུང་བ་ཡིན་ལ་། གནས་ནས་ཕྱུང་བ་གང་ཡིན་པ་ཡང་ཆོས་དང་མཐུན་པའི་ལས་མི་འཁྲུགས་པ་གཞག་པར་མི་འོས་པས་ཕྱུང་གིས་། མ ༼༣༽ ལ་བདག་གིས་མཐུན་བའི་སྡུམས་བྱའོ་སྙམ་དུ་བསམས་ནས་། ནང་པར་སྔར་ལངས་ཏེ་གནས་ནས་ཕྱུང་བའི་རྗེས་སུ་ཕྱོགས་པའི་དགེ་སློང་རྣམས་དང་། གནས་ནས་ཕྱུང་བའི་རྗེས་སུ་ཕྱོགས་པའི་ཡང་རྗེས་སུ་ཕྱོགས་པ་རྣམས་གང་ན་བ་དེར་སོང་སྟེ་། སོན་ནས་གནས ༼༤༽ ནས་ཕྱུང་བའི་རྗེས་སུ་ཕྱོགས་པའི་དགེ་སློང་རྣམས་དང་གནས་ནས་ཕྱུང་བའི་རྗེས་སུ་ཕྱོགས་པའི་ཡང་རྗེས་སུ་ཕྱོགས་པ་རྣམས་ལ་འདི་སྐད་ཅེས་སྨྲས་སོ་༎ ཚེ་དང་ལྡན་པ་དག་འདིར་མ་དང་སུམ་ནམ་གྱི་ཆ་སྨད་ཀྱི་དུས་སུ་བདག་གིས་རང་གི་རྒྱུད་ཡ་བརྟགས་ནས་འདི་སྙམ་དུ་སེམས་ཏེ་། ༼༥༽ གླེང་གཞི་གང་ལས་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་ནས་འདི་ལྟ་སྟེ་ལྟུང་བ་བྱུང་ངོ་ཞེའམ་། ལྟུང་བ་མ་བྱུང་ངོ་ཞེའམ་། གནས་ནས་དབྱུང་བ་ཡིན་ནོ་ཞེའམ་། གནས་ནས་དབྱུང་བ་མ་ཡིན་ནོ་ཞེས་བྱ་བ་བདག་ནི་ལྟུང་བ་མ་བྱུང་བ་མ་ཡིན ༼༦༽ ཏེ་ལྟུང་བ་བྱུང་བ་ཡིན་ཞིག་གནས་ནས་མི་དབྱུང་བ་མ་ཡིན་ཏེ་གནས་སན་དབྱུང་བ་ཡིན་ལ་། གནས་ནས་ཕྱུང་བ་གང་ཡིན་པ་ཡང་ཆོས་དང་མཐུན་པའི་ལས་མི་འཁྲུགས་པ་གཞག་པར་མི་འོས་པས་ཕྱུང་གིས་། མ་ལ་བདག་གིས་མཐུན་པར་སྡུམས་བྱའོ་སྙམ་ན་ཁྱེད་ཅག ༼༧༽ ཅི་སྨྲ་། དེ་རྣམས་ཀྱིས་སྨྲས་པ་། ལེགས་ཀྱིས་དེ་བཞིན་དུ་བགྱིའོ་༎,. .
e61808ec7fd54512bbbd8af001901aea,དེ་ནས་གནས་ནས་ཕྱུང་བའི་དགེ་སློང་དང་། གནས་ནས་ཕྱུང་བའི་རྗེས་སུ་ཕྱོགས་པའི་དགེ་སློང་རྣམས་དང་། གནས་ནས་ཕྱུང་བའི་རྗེས་སུ་ཕྱོགས་པའི་ཡང་རྗེས་སུ་ཕྱོགས་པའི ༼༡༣༢ཨ༡༽ དགེ་སློང་རྣམས་གནས་ནས་འབྱིན་བའི་དགེ་སློང་དང་། གནས་ནས་འབྱིན་པའི་རྗེས་སུ་ཕྱོགས་པའི་དགེ་སློང་རྣམས་དང་། གནས་ནས་འབྱིན་པའི་རྗེས་སུ་ཕྱོགས་པའི་ཡང་རྗེས་སུ་ཕྱོགས་པ་རྣམས་གང་ན་བ་དེར་དོང་སྟེ་ཕྱིན་ནས་། གནས་ནས་འབྱིན་པའི་དགེ་སློང ༼༢༽ དང་། གནས་ནས་འབྱིན་པའི་རྗེས་སུ་ཕྱོགས་པའི་དགེ་སློང་རྣམས་དང་། གནས་ནས་འབྱིན་བའི་རྗེས་སུ་ཕྱོགས་པའི་ཡང་རྗེས་སུ་ཕྱོགས་པའི་དགེ་སློང་རྣམས་ལ་འདི་སྐད་ཅེས་སྨྲས་སོ་༎ ཚེ་དང་ལྡན་པ་དག་འདིར་མདང་སུམ་ནམ་གྱི་ཆ་སྨད་ཀྱི་དུས་སུ་བདག་གིས་རང་གི་རྒྱུད་ལ་བརྟགས ༼༣༽ ན་འདི་སྙམ་དུ་སེམས་ཏེ་། གླེང་གཞི་གང་ལས་འཐབ་ཀྲོལ་དང་། མཚང་འདྲུ་བ་བྱུང་ནས་ཞེས་བྱ་བ་ནས་། མཐུན་པར་སྡུམས་བྱ་བར་སེམས་ན་ཞེས་བྱ་བའི་བར་གོང་མ་བཞིན་དུ་སྟེ་། ཁྱེད་ཅག་ཅི་སྨ་། དེ་རྣམས་ཀྱིས་སྨྲས་པ་། ལེགས་ཀྱིས་དེ་བཞིན་དུ་བྱའོ་༎,. .
6a0a753fc66f4ff3a0856dc0c2d5d436,དེ་ནས་གནས ༼༤༽ ནས་ཕྱུང་བའི་དགེ་སློང་དང་། གནས་ནས་ཕྱུང་བའི་རྗེས་སུ་ཕྱོགས་པའི་དགེ་སློང་རྣམས་དང་། གནས་ནས་ཕྱུང་བའི་རྗེས་སུ་ཕྱོགས་པའི་ཡང་རྗེས་སུ་ཕྱོགས་པ་རྣམས་དང་། གནས་ནས་འབྱིན་པའི་དགེ་སློང་དང་། གནས་ནས་འབྱིན་པའི་རྗེས་སུ་ཕྱོགས་པའི་དགེ་སློང་རྣམས་དང་། གནས༼༥༽ ནས་འབྱིན་པའི་རྗེས་སུ་ཕྱོགས་པའི་ཡང་རྗེས་སུ་ཕྱོགས་པ་རྣམས་བཅོམ་ལྡན་འདས་གང་ན་བ་དེར་དོང་སྟེ་ཕྱིན་པ་དང་། བཅོམ་ལྡན་འདས་ཀྱི་ཞབས་གཉིས་ལ་མགོ་བོས་ཕྱག་འཚལ་ཏེ་ཕྱོགས་གཅིག་ཏུ་འཁོད་དོ་༎ ཕྱོགས་གཅིག་ཏུ་འཁོད་ནས་གནས་ནས་ཕྱུང་བའི་དགེ་སློང་གིས་བཅོམ ༼༦༽ ལྡན་འདས་ལ་འདིས་སྐད་ཅེས་གསོལ་ཏོ་༎ བཙུན་པ་འདིར་མདང་སུམ་ནམ་གྱི་དུས་སུ་བདག་གིས་རང་གི་རྒྱུད་ལ་བ་རྟགས་ན་འདི་སྙམ་དུ་སེམས་ཏེ་ཞེས་བྱ་བ་ནས་མཐུན་པར་སྡུམས་བགྱི་བར་ཞེས་བྱ་བའི་བར་གོང་མ་བཞིན་དུ་སྟེ་། བདག་གིས་དགེ་སློང་འདི་དག་ཐམས་ཅད་ལ་མཐུན ༼༧༽ བར་བགྱི་བར་སྤྲོ་བར་བགྱིས་ལགས་སོ་༎ བཅོམ་ལྡན་འདས་ཀྱིས་བཀའ་སྩལ་པ་། དགེ་སློང་དག་ལེགས་སོ་ལེགས་སོ་༎ གང་ཞིག་དགེ་སློང་རྣམས་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་བས་གནས་ཤིང་། ཕྱོགས་དང་ཕྱོགས་གཞན་ལ་གནས་པ༼༡༣༢བ༡༽ རྣམས་ཀྱི་སྡུམས་བྱེད་པ་དེ་ནི་བསོད་ནམས་མག་པོ་ཚད་མེད་པ་གྲངས་མེད་པ་གྲངས་མེད་པ་གཞལ་དུ་མེད་པ་སྐྱེད་པར་འགྱུར་རོ་༎ གང་འགའ་ཞིག་གིས་སྐྲས་དུམ་བུ་བརྒྱར་གཏུབས་པ་ཐོག་མ་དང་ཐ་མར་སྦྱོར་བར་བྱེད་པ་དེ་བཞིན་དུ་། གང་ཞིག་དགེ་སློང་རྣམས་འཐབ་ཀྲོལ་དང་ཞེས་བྱ་བ་ནས་མཐུན་བར ༼༢༽ སྡུམས་བྱེད་པ་དེ་ནི་བསོད་ནམས་མང་པོ་ཚད་མེད་པ་གྲངས་མེད་པ་གཞལ་དུ་མེད་པ་སྐྱེད་པར་འགྱུར་རོ་ཞེས་བྱ་བའི་བར་གོང་མ་བཞིན་དུའོ་༎ དགེ་སློང་དག་འོན་ཀྱང་ངས་གནས་ནས་ཕྱུང་བའི་དགེ་སློང་གི་ཀུན་དུ་སྤྱོད་པའི་ཆོས་བཅའ་བར་བྱ་སྟེ་། གནས་ནས་ཕྱུང་བའི་དགེ་སློང་གིས་དགེ ༼༣༽ འདུན་ལ་དབྱུང་བ་གསོལ་བར་བྱའོ་༎ གསོལ་བ་ནི་འདི་ལྟར་བྱ་སྟེ་། འདུན་ལ་དབྱུང་བ་གསོལ་བར་བྱའོ་༎ གསོལ་བ་ནི་འདི་ལྟར་བྱ་སྟེ་། གནས་མལ་བཤམས་ལ་གངḍī་བརྡུངས་ནས་དྲིས་པའི་ཚིག་གིས་དགེ་སློང་རྣམས་ལ་ཡང་དག་པར་བསྒོ་ལ་། དགེ་འདུན་ཐམས་ཅད་ཚོགས་ཤིང་མཐུན་པར་གྱུར་པ་དང་རྒན་རིམས་ཇི་ལྟ་བ་བཞིན་དུ་གུས་པ་དང ༼༤༽ བཅས་པས་གདུད་པར་བྱས་ལ་། རྒན་རིམས་ཀྱི་མདུན་དུ་ཐལ་མོ་སྦྱར་ཏེ་ཙོག་ཙོག་པོར་འདུག་ལ་འདི་སྐད་ཅེས་། དགེ་འདུན་བཙུན་པ་རྣམས་གསན་དུ་གསོལ་། བདག་གི་གླེང་གཞི་གང་ལས་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་ནས་འདི་ལྟ་སྟེ་། ༼༥༽ ལྟུང་བ་བྱུང་ངོ་ཞེའམ་། ལྟུང་བ་མ་བྱུང་ངོ་ཞེས་བགྱི་བའམ་། གནས་ནས་དབྱུང་བ་ལགས་སོ་ཞེའམ་། གནས་ནས་དབྱུང་བ་མ་ལགས་སོ་ཞེས་བགྱི་བ་བདག་ནི་ལྟུང་བ་མ་བྱུང་བ་མ་ལགས་ཏེ་ལྟུང་བ་བྱུང་བ་ལགས་ཤིང་། གནས་ནས་མི་དབྱུང་བ་མ་ལགས་ཏེ་། གནས་ནས་དབྱུང ༼༦༽ བ་ལགས་ལ་གནས་ནས་ཕྱུང་བ་གང་ལགས་པ་ཡང་ཆོས་དང་མཐུན་པའི་ལས་མི་འཁྲུགས་པ་གཞག་པར་མི་འོས་པས་ཕྱུང་སྟེ་། གནས་ནས་ཕྱུང་བའི་དགེ་སློང་བདག་མིང་འདི་ཞེས་བགྱི་བ་དགེ་འདུན་ལས་དབྱུང་བར་གསོལ་ན་། དགེ་འདུན་བཙུན་པ་ཐུགས་བརྩེ་བ་ཅན་ཐུགས་བརྩེ་བ་ཉེ ༼༧༽ པར་བཟུང་སྟེ་བདག་དབྱུང་དུ་གསོལ་། ཆོས་ཇི་ལྟ་བ་བཞིན་དང་འདུལ་བ་ཇི་ལྟ་བ་བཞིན་ཕྱིན་བགྱིའོ་ཞེས་དེ་སྐད་ལན་གཉིས་ལན་གསུམ་དུ་བརྗོད་པར་བྱའོ་༎,. . . . . . . . .
6f55350e4a6e4713843aa42f9f4124af,དེ་ནས་དགེ་སློང་གཅིག་གིས་གསོལ་བ་བྱས་ཏེ་ལས་བྱའོ་༎ དགེ་འདུན་བཙུན་པ་རྣམས་གསན་དུ་གསོལ་། ཚེ་དང་ལྡན ༼༡༣༣ཨ༡༽ པ་འདིའི་གླེང་གཞི་གག་ལས་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་ནས་འདི་ལྟ་སྟེ་། ལྟུང་བ་བྱུང་ངོ་ཞེའམ་། ལྟུང་བ་མ་བྱུང་ངོ་ཞེའམ་། གནས་ནས་དབྱུང་བ་ལགས་སོ་ཞེའམ་། གནས་ནས་དབྱུང་བ་མ་ལགས་སོ་ཞེས་བགྱི་བ་འདི་ནི ༼༢༽ ལྟུང་བ་མ་བྱུང་བ་མ་ལགས་ཏེ་ལྟུང་བ་བྱུང་བ་ལགས་ཤིང་། གནས་ནས་མི་དབྱུང་བ་མ་ལགས་ཏེ་གནས་ནས་དབྱུང་བ་ལགས་ལ་། གནས་ནས་ཕྱུང་བ་གང་ལགས་པ་ཡང་ཆོས་དང་མཐུན་བའི་ལས་མི་འཁྲུགས་པ་གཞག་པར་མི་འོས་པས་ཕྱུང་སྟེ་། གནས་ནས་ཕྱུང་བའི་དགེ་སློང ༼༣༽ མིང་འདི་ཞེས་བགྱི་བ་འདི་དགེ་འདུན་ལས་དབྱུང་བ་གསོལ་ན་། གལ་ཏེ་དགེ་འདུན་གྱི་དུས་ལ་བབ་ཅིང་བཟོད་ན་། དགེ་འདུན་གྱིས་གནང་བར་མཛོད་ཅིག་དང་། དགེ་འདུན་གྱིས་དགེ་སློང་མིང་འདི་ཞེས་བགྱི་བ་འབྱིན་པར་མཛད་དོ་༎ འདི་ནི་གསོལ་བའོ་༎ ལས་བྱ་བ་ནི་། དགེ་འདུན ༼༤༽ བཙུན་པ་རྣམས་གསན་དུ་གསོལ་། ཚེ་དང་ལྡན་པ་འདིའི་གླེང་གཞི་གང་ལས་འཐབ་ཀྲོལ་བྱུང་བ་ཞེས་བྱ་བ་ནས་། དགེ་སློང་གནས་ནས་ཕྱུང་བ་མིང་འདི་ཞེས་བགྱི་བའདི་དགེ་འདུན་ལས་དབྱུང་བ་གསོལ་ཏེ་། དེའི་སླད་དུ་དགེ་འདུན་གྱིས་དགེ་སློང་མིང་འདི་ཞེས་བགྱི་བ་འབྱིན་པར་མཛད་ན ༼༥༽ ཚེ་དང་ལྡན་པ་རྣམས་ལས་གང་དག་གནས་ནས་ཕྱུང་བའི་དགེ་སློང་མིང་འདི་ཞེས་བགྱི་བ་འབྱིན་པར་བཟོད་པ་དེ་དག་ནི་ཅང་མ་གསུང་ཤིག་། གང་དག་མི་བཟོད་པ་དེ་དག་ནི་གསུང་ཤིག་། འདི་ནི་ལས་བརྗོད་པ་དང་བོ་སྟེ་། དེ་བཞིན་དུ་ལས་བརྗོད་པ་གཉིས་དང་གསུམ་གྱི་བར་དུ་བརྗོད་པར ༼༦༽ བྱའོ༎ དགེ་འདུན་གྱིས་བཟོད་ཅིང་གནང་ནས་དགེ་འདུན་གྱིས་གནས་ནས་ཕྱུང་བའི་དགེ་སློང་མིང་འདི་ཞེས་བགྱི་བ་ཕྱུང་ལགས་ཏེ་། འདི་ལྟར་ཅག་མི་གསུང་བས་དེ་དེ་བཞིན་དུ་འདིན་ཏོ་༎ དགེ་སློང་དག་ངས་དགེ་སློང་དབྱུང་བའི་ལས་བྱས་པའི་ཀུན་ཏུ་སྤྱོད་པའི་ཅོས་བཅའ་བར་བྱ་སྟེ་། དབྱུང ༼༧༽ བའི་ལས་བྱས་པའི་དགེ་སློང་གིས་དགེ་འདུན་ལས་མཐུན་པ་གསོལ་བ་བྱའོ་༎ གསོལ་བ་ནི་འདི་ལྟར་བྱ་སྟེ་། གནས་མལ་བཤམས་ལ་གངḍī་བརྡུངས་ཏེ་དྲིས་པའི་ཚིག་གིས་དགེ་སླློང་རྣམས་ལ་ཡང་དག་པར་བསྒོ་ལ་། དགེ་འདུན་ཐམས་ཅད་ཚོགས་ཤིང་མཐུན་པར་གྱུར་པ་དང་ཞེས་བྱ་བ་ནས ༼༡༣༣བ༡༽ ཐུགས་བརྩེ་བ་ཅན་ཞེས་བྱ་བའི་བར་གོང་མ་བཞིན་དུ་སྟེ་། དེ་སྐད་ལན་གཉིས་ལན་གསུམ་དུ་བཟླས་སོ་༎,. . . . . . .
f2890e53e8ab4ccd818a0058e126a9c9,དེ་ནས་དགེ་སློང་གཅིག་གིས་གསོལ་བ་བྱས་ཏེ་ལས་བྱའོ་༎ དགེ་འདུན་བཙུན་བ་རྣམས་གསན་དུ་གསོལ་། ཚེ་དང་ལྡན་པ་འདིའི་གླེང་གཞི་གང་ལས་འཐབ་ཀྲོལ་དང་། མཚང་འདྲུ་བ ༼༢༽ དང་། རྩོད་པ་དང་། འགྱེད་པ་བྱུང་ནས་འདི་ལྟ་སྟེ་། ལྟུང་པ་བྱུང་ངོ་ཞེའམ་། ལྟུང་བ་མ་བྱུང་ངོ་ཞེའམ་། གནས་ནས་དབྱུང་བ་ལགས་སོ་ཞེའམ་། གནས་ནས་དབྱུང་བམ་ལགས་སོ་ཞེས་བགྱི་བ་འདི་ནི་ལྟུང་བ་མ་བྱུང་བ་མ་ལགས་ཏེ་ལྟུང་བ་བྱུང་བ་ལགས་ཤིང་། གནས་ནས་མི ༼༡༣༣བ༣༽ དབྱུང་བ་མ་ལགས་ཏེ་གནས་ནས་དབྱུང་བ་ལགས་ལ་། གནས་ནས་ཕྱུང་བ་གང་ལགས་པ་དེ་ཡང་ཆོས་དང་མཐུན་པའི་ལས་མི་འཁྲུགས་པ་གཞག་པར་མི་འོས་པས་ཕྱུང་སྟེ་། གནས་ནས་ཕྱུང་བའི་དགེ་སློང་མིང་འདི་ཞེས་བགྱི་བ་འདི་དགེ་འདུན་ལས་དབྱུང་བ་གསོལ་ནས་དགེ་འདུན་གྱིས་འདི་དབྱུང༼༤༽ བའི་ཕྲིན་ལས་མཛད་ལགས་ཏེ་དབྱུང་བའི་ཕྲིན་ལས་མཛད་ལགས་པའི་དགེ་སློང་མིང་འདི་ཞེས་བགྱི་བ་དགེ་འདུན་ལས་མཐུན་པ་གསོལ་ན་། གལ་ཏེ་དགེ་འདུན་གྱི་དུས་ལ་བབ་ཅིང་བཟོད་ན་དགེ་འདུན་གྱིས་གནང་བར་མཛོད་ཅིག་དང་། དགེ་འདུན་གྱིས་དབྱུང་བའི་ཕྲིན་ལས་མཛད་ལགས་པའི་དགེ ༼༥༽ སློང་མིང་འདི་ཞེས་བགྱི་བ་ལ་མཐུན་བ་སྩོལ་བར་མཛད་དོ་༎ འདི་ནི་གསོལ་བའོ་༎ ལས་བྱ་བ་ནི་། དགེ་འདུན་བཙུན་པ་རྣམས་གསན་དུ་གསོལ་། ཚེ་དང་ལྡན་པ་འདིའི་གླེང་གཞི་གང་ལས་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་ནས་འདི་ལྟ་སྟེ་། ལྟུང་བ ༼༦༽ བྱུང་ངོ་ཞེའམ་ཞེས་བྱ་བ་ནས་། དགེ་འདུན་གྱིས་བཟོད་ཅིང་གནང་ནས་དགེ་འདུན་གྱིས་དབྱུང་བའི་ཕྲིན་ལས་མཛད་ལགས་པའི་དགེ་སློང་མིང་འདི་ཞེས་བགྱི་བ་ལ་མཐུན་བ་སྩལ་ལགས་ཏེ་། འདི་ལྟར་ཅང་མི་གསུང་བས་དེ་དེ་བཞིན་དུ་འཛིན་ཏོ་ཞེས་བྱ་བའི་བར་གོང་མ་བཞིན་དུའོ་༎ དགེ་འདུན ༼༧༽ གྱིས་དབྱུང་བའི་ལས་བྱས་ཟིན་པ་གང་ཡིན་པ་དེ་ལ་དགེ་འདུན་གྱིས་མཐུན་པ་སྦྱིན་བར་བྱ་སྟེ་། དེ་ལ་འགྱོད་པར་མི་བྱའོ་༎ ངས་དགེ་འདུན་གྱིས་མཐུན་པ་བྱིན་བའི་དགེ་སློང་གི་ཀུན་ཏུ་སྤྱོད་པའི་ཆོས་བཅའ་བར་བྱ་སྟེ་། དགེ་འདུན་གྱིས་མཐུན་པ་བྱིན་པའི་དགེ་སློང་གིས་གསོ་སྦྱོང ༼༡༣༤ཨ༡༽ གསོལ་བ་བྱའོ་༎ གསོལ་བ་ནི་འདི་ལྟར་བྱ་སྟེ་། གནས་མལ་བཤམས་ལ་ཞེས་བྱ་བ་ནས་དགེ་འདུན་གྱིས་མཐུན་པ་སྩལ་བ་བདག་མིང་འདི་ཞེས་བགྱི་བ་དགེ་འདུན་ལས་མཐུན་པའི་གསོ་སྦྱོང་གསོལ་ན་། དགེ་འདུན་བཙུན་པ་ཐུགས་བརྩེ་བ་ཅན་ཐུགས་བརྩེ་བ་ཉེ་བར ༼༢༽ བཟུང་སྟེ་མཐུན་པ་སྩལ་བའི་དགེ་སློང་བདག་མིང་འདི་ཞེས་བགྱི་བ་ལ་མཐུན་བའི་གསོ་སྦྱོང་སྩལ་དུ་གསོལ་། དེ་སྐད་ལན་གཉིས་ལན་གསུམ་དུ་བཟླས་ཞེས་བྱ་བའི་བར་གོང་མ་བཞིན་དུའོ་༎,. . . . . . .
62b6dc301ef147f5ae21a6e5603cd551,དེ་ནས་དགེ་སློང་གཅིག་གིས་གསོལ་བ་བྱས་ཏེ་ལས་བྱའོ་༎ དགེ་འདུན་བཙུན་བ་རྣམས་གསན ༼༣༽ དུ་གསོལ་། ཚེ་དང་ལྡན་པ་འདིའི་གླེང་གཞི་གང་ལས་འཐབ་ཀྲོལ་དང་། མཚང་འདྲུ་བ་དང་། རྩོད་པ་དང་། འགྱེད་པ་བྱུང་ནས་འདི་ལྟ་སྟེ་། ལྟུང་བ་བྱུང་ངོ་ཞེའམ་ཞེས་བྱ་བ་ནས་དགེ་འདུན་གྱིས་མཐུན་པ་སྩལ་པ་མིང་འདི་ཞེས་བགྱི་བ་ཞེས་བྱ་བའི་བར་གོང་མ་བཞིན་དུ་སྟེ་། དགེ་འདུན ༼༤༽ ལས་མཐུན་པའི་གསོ་སྦྱོང་གསོལ་ན་། གལ་ཏེ་དགེ་འདུན་གྱི་དུས་ལ་བབ་ཅིང་བཟོད་ན་དགེ་འདུན་གྱིས་གནད་བར་མཛོད་ཅིག་དང་། དགེ་འདུན་གྱིས་མཐུན་པ་སྩལ་བའི་དགེ་སློང་མིང་འདི་ཞེས་བགྱི་བ་ལ་དགེ་འདུན་གྱིས་མཐུན་པའི་གསོ་སྦྱོང་སྩོལ་བར་མཛད་དོ་༎འདི་ནི་གསོལ་བའོ་༎ ལས ༼༥༽ བྱ་བ་ནི་། དགེ་འདུན་བཙུན་པ་རྣམས་གསན་དུ་གསོལ་། ཚེ་དང་ལྡན་པ་འདིའི་གླེང་གཞི་གང་ལས་འཐབ་ཀྲོལ་དང་། མཚད་འདྲུ་བ་དང་། རྩོད་པ་དང་། འགྱེད་པ་བྱུང་ནས་འདི་ལྟ་སྟེ་། ལྟུང་བ་བྱུང་ངོ་ཞེའམ་། ལྟུང་བ་མ་བྱུང་ངོ་ཞེས་བྱ་བ་ནས་། མཐུན་པ་སྩལ་བ་མིང་འདི་ཞེས ༼༦༽ བགྱི་བ་འདི་དགེ་འདུན་ལས་མཐུན་པའི་གསོ་སྦྱོང་གསོལ་ཏེ་། དེའི་སླད་དུ་དགེ་འདུན་གྱིས་མཐུན་པ་སྩལ་བའི་དགེ་སློང་མིང་འདི་ཞེས་བགྱི་བ་ལ་མཐུན་བའི་གསོ་སྦྱོང་སྩོལ་བར་མཛད་ན་། ཚེ་དང་ལྡན་པ་དག་ལས་གང་དག་མཐུན་བ་སྩལ་བའི་དགེ་སློང་མིང་འདི་ཞེས་བགྱི་བ་ལ་མཐུན་བའི༼༧༽ གསོ་སྦྱོང་སྩལ་བར་བཟོད་པ་དེ་དག་ནི་ཅང་མ་གསུང་ཤིག་། གང་དག་མི་བཟོད་པ་དེ་དག་ནི་གསུང་ཤིག་། འདི་ནི་ལས་བརྗོད་པ་དང་པོ་སྟེ་། དེ་བཞིན་དུ་ལས་བརྗོད་པ་གཉིས་དང་གསུམ་གྱི་བར་དུ་བརྗོད་པར་བྱའོ་༎ དགེ་འདུན་གྱིས་བཟོད་ཅིང་གནང་ནས་དགེ་འདུན་གྱིས་མཐུན་བ་སྩལ ༼༡༣༤བ༡༽ བའི་དགེ་སློང་མིང་འདི་ཞེས་བགྱི་བ་ལ་མཐུན་པའི་གསོ་སྦྱོང་སྩལ་ལགས་ཏེ་། འདི་ལྟར་ཅང་མི་གསུང་བས་དེ་དེ་བཞིན་དུ་འཛིན་ཏོ་༎ དགེ་འདུན་གྱིས་མཐུན་བ་བྱིན་བའི་དགེ་སློང་གང་ལ་མཐུན་པའི་གསོ་སྦྱོང་བྱིན་བ་དེ་དང་༎ དགེ་འདུན་ལྟན་ཅིག་གཅིག་ཏུ་འདུག་ལ་གསོ་སྦྱོང་དང་། དགག་དབྱེ་དང ༼༢༽ གསོལ་བ་དང་། གསོལ་བ་དང་གཉིས་དང་། གསོལ་བ་དང་བཞིའི་ལས་བྱས་ཏེ་། དེ་ལ་འགྱོད་པར་མི་བྱའོ་༎ མི་མཐུན་པར་བྱེད་ན་འགལ་ཚབས་ཅན་དུ་འགྱུར་རོ་༎ དགེ་སློང་གིས་བཀྲ་ཤིས་ཀྱི་གསོ་སྦྱོང་དང་། མཐུན་པའི་གསོ་སྦྱོང་དང་། མི་བདེ་བ་ལ་གསོ་སྦྱོང་བྱ་བ་མ་གཏོགས་པར ༼༣༽ གསོ་སྦྱོང་མ་ཡིན་པར་གསོ་སྦྱོང་མི་བྱའོ་༎ བྱེད་ན་འགལ་ཚབས་ཅན་དུ་འགྱུར་རོ་༎,. . . . . . . . .
db16e8b28b474c528e8664fc3745ed46,ཀཽ་ཤཱམྦīའི་གཞི་རྫོགས་སོ་༎ ༎,.
