id,P001784,P001785
71278a5b2ddb4cda886d6f3f712ff4ff,ཅོནཅླུསིཨོན༼༣༡༠ཨ༦༽ བཙུན་པ་འདུལ་བའི་ལུས་གང་ལགས་། ༼༧༽ དམིགས་པ་གང་ལགས་། བྱིན་གྱིས་བརླབས་པ་གང་ལགས་༎ མཚན་ཉིད་གང་ལགས་། གླེང་གཞི་གང་ལགས་། ངོ་བོ་ཉིད་གང་ལགས་། འབྲས་བུ་གང་ལགས་། ཨུ་པཱ་ལི་འདུལ་བའི་ལུས་ནི་དམིགས་པའོ་༎ དམིགས་པ་ནི་ནན་ཏན་ནོ་༎ བྱིན་གྱིས་བརླབ ༼༣༡༠བ༡༽ པ་ནི་ལུས་དང་ངག་དང་ཡིད་དོ་༎ མཚན་ཉིད་ནི་ལས་སོ་༎,. . .
d7f1997407384850b515055fc7bced9e,གླེང་གཞི་ནི་བསྒྲགས་བའོ་༎ ངོ་བོ་ཉིད་ནི་ཉེས་པའོ་༎ འབྲས་བུ་ནི་མཐོ་རིས་དང་ཐར་བའོ་༎ འདུལ་བ་གཞུང་དམ་པ་རྫོགས་ཏེ་༎ ཨུ་པཱ་ལིས་ཀུན་དྲིས་པ་རྫོགས་སོ་༎ ༎ ཐམས་ཅད་མཁྱེན་པ ༼༢༽ ལ་ཕྱག་འཚལ་ལོ་༎,.
079415613df643d5b7a656a623f7dffb,འདུལ་བ་གཞུང་ནི་དམ་པ་འདི་༎ འཕགས་པ་ཉེ་བ་འཁོར་གྱིས་ནི་༎མ་འོངས་པ་ཡཡི་གང་ཟག་གི་༎ མ་རྟོགས་པ་སོགས་བསལ་བའི་ཕྱིར་༎,.
40ad11311a14440cbe0227d1191f83df,གཞི་དང་རྣམ་འབྱེད་ལ་སོགས་ཀྱི་༎ འགྲེལ་བཤད་ངེས་པ་དོན་གྱི་ལུད་༎ཞུས་ནས་རྒྱལ ༼༣༽ བས་བཀའ་སྩལ་ཏོ་༎ དེ་དག་རྣམས་ཀྱང་གང་ཞེ་ན་༎,.
359c7eef753b4356a62c9f09c33a9cc3,སྤྱིའི་སྡོམ་ལ་།ཞུ་བ་འདུལ་བྱེད་གཅིག་ལས་འཕྲོས་༎ལྔ་ཚན་བཅུ་དྲུག་ཚན་དང་ནི་༎གླེང་གཞི་རྐྱང་པ་གཏམ་གྱི་གཞི་༎མ་ན་པི་ཀ་མ་མོ་དང་༎ལུས་སོགས་སྟོན་པ་ཐ་མ་སྟེ་༎ལེའུ་དག་ཏུ ༼༤༽ ཡང་དག་འདོང་༎ཐོག་མར་ཞུས་བ་དེ་ཡང་ནི་༎རྣམ་འབྱེད་ལྟུང་བ་སྡེ་བཞི་དང་༎རང་བྱུང་ལ་སོགས་གཞི་རྣམས་ཀྱི་༎གཏན་ལ་འབེབས་པ་དག་ཏུ་འདོད་༎དེ་ཉིད་དྲིས་ལན་ཞེས་ཀྱང་བསྒྲགས་༎དེ་ནས་འདུལ་བྱེད་དག་ཡིན་ཏེ་༎ཕམ་པ་བཞི་དང་ལྷག ༼༥༽ མ་ཡི་༎སྨྱན་གྱི་ལྟུང་བ་ཡན་ཆད་དག་༎གཏན་ལ་འབེབས་པར་བྱེད་པ་ཡིན་༎དེ་ནས་གཅིག་ལས་འཕྲོས་པ་སྟེ་༎གཅིག་ནས་བཅུ་ཡི་བར་དུ་ཡིན་༎གཅིག་ལས་འཛེགས་པ་ཞེས་ཀྱང་བསྒྲགས་༎དེ་ནས་འདུལ་བ་ལྔ་ཚན་ཏེ་༎ལྔ་ལྔ་སྟོན་ཕྱིར་ལྔ་ཚན་ནོ་༎བཅུ ༼༦༽ དྲུག་སྡེ་ཚན་སྟོན་པའི་ཕྱིར་༎དེ་ནས་འདུལ་བ་བཅུ་དྲུག་ཚན་༎གླེང་གཞི་ལ་ནི་སྒོ་ལྔ་ལས་༎དང་པོ་བཞི་ལ་སྡོམ་གྱི་ནི་༎ཚིག་བཅད་བཅུ་བཅུའི་ལྔ་པ་ལ་༎སྡོམ་གྱི་ཚིག་བཅད་དྲུག་ཡོད་དེ་༎གླེང་གཞི་དག་ལ་བརྟེན་པའི་ཕྱིར་༎གླེང་གཞི་ཞེས་ནི་གཏགས་པ་ཡིན་༎༼༧༽ བྱང་བསྒོ་བཞི་རེ་རེ་ཡང་༎ཚིགས་བཅད་བཅུ་བཅུའོ་དེ་ཉིད་ལ་༎སིལ་བུ་ཞེས་བྱ་བསླབ་པའི་གཞི་༎རིགས་མི་མཐུན་པ་ཕྲ་མོ་རྣམས་༎སྟོན་ཕྱིར་དོན་དང་ལྡན་པ་ཡིན་༎འདུལ་བ་གཏམ་གྱི་དངོས་པོ་ནི་༎ལྡེབས་ཀྱི་ཚུལ་དུ་བྱུང་བ་སྟེ་༎སྡོམ་གྱི་ཚིག་གིས་བསྡུས ༼༣༡༡ཨ༡༽ པ་མེད་༎མū་ལ་ཞེས་པའི་སྒྲ་ཡི་དོན་༎གཞི་དང་རྩ་བ་དངོས་པོ་ལའང་༎འཇུག་ཕྱིར་གཏམ་གྱི་གཞིར་ཡང་འགྱུར་༎མ་ན་པི་ཀའི་སྒོ་དང་པོ་༎ཚིགས་བཅད་བཅུ་ཡིན་གཉིས་པ་ལ་༎ཚིགས་བཅད་བཅུ་དང་ལྷག་ཙམ་ཡོད་༎ཤིན་ཏུ་ཕྲ་ཞིང ༼༢༽ ཆེ་བས་ན་༎བྲམ་ཟེའི་བུ་མོ་ལྟ་བུ་ཞེས་༎དོན་དང་མཐུན་པའི་མཚན་ཡིན་ནོ་༎འདུལ་བ་མ་མོ་ལྟ་བུ་ལ་༎བསྙེན་པར་རྫོགས་པའི་ཕུང་པོ་དང་༎རབ་ཏུ་ལྡན་དང་བྱ་བ་ཡི་༎ཕུང་པོ་གསུམ་དུ་ཤེས་པར་བྱ་༎མ་དང་འདྲ་ཕྱིར་མ་མོའོ་༎ལུས་དང་དམིགས་པ་བྱིན ༼༣༽ བརླབ་དང་༎མཚན་ཉིད་གླེང་གཞི་ངོ་བོ་དང་༎འབྲས་བུའི་དོན་རྣམས་ཐ་མ་སྟེ་༎ཨུ་པཱ་ལི་ཡིས་ཞུས་པ་ནི་༎དེ་དག་རྣམས་ཀྱིས་རྫོགས་པར་ཡིན་༎མཚན་གྱི་གྲངས་ཀྱི་རིམ་པ་དང་༎མཚན་གྱི་བཤད་པ་དེ་ཡིན་པས་༎དེ་ལྟར་བསྔོགས་ནས་བལྟ་བར་བྱ་༎,.
83c0611ee36149cb9011b7b6bd13f558,༼༤༽ དེ་ལྟར་ན་གཞུང་དམ་པའི་བརྗོད་བྱ་དོན་གྱི་ལུས་ནི་དེ་དག་ཉིད་ཡིན་ལ་། རྗོད་བྱེད་གཞུང་གི་ལུས་ནི་ཞུ་བ་མ་རྫོགས་པར་ལ་འགྲེལ་པར་། འཕགས་པ་ཉེ་བར་འཁོར་གྱིས་ཞུས་པའི་གཞུང་རྒྱ་གར་ཡུལ་པ་ཡང་ཤ་ལོ་ཀ་ཉིས་སྟོང་ཙམ་གྱི་ཚད་ཅིག་ལ་ལན་སྤྱོད་པ་ཁོ་ནའོ ༼༥༽ ཞེས་ཡུལ་ཁ་ཅིག་ན་ཞུ་བ་མ་རྫོགས་པ་ལ་ཤ་ལོ་ཀ་ཉིས་སྟོང་ལས་མེད་པའང་བཤད་མོད་ཀྱི་། བོད་དུ་འགྱུར་བའི་ཞུ་བ་མ་རྫོགས་པ་ལ་ཤ་ལོ་ཀ་སུམ་སྟོང་དྲུག་བརྒྱ་སྟེ་བམ་པོ་བཅུ་གཉིས་དང་། ཞུ་བ་རྫོགས་པ་ལ་ཤ་ལོ་ཀ་ཁྲི་ལྔ་སྟོང་དགུ་བརྒྱ་སྟེ་། བམ་པོ་ལྔ་བཅུ ༼༦༽ རྩ་གསུམ་ཡོད་པས་སྤྱིར་བསྡོམས་ན་ཤ་ལོ་ཀ་ཁྲི་དགུ་སྟོང་ལྔ་བརྒྱ་སྟེ་། བམ་པོ་དྲུག་བཅུ་རྩ་ལྔ་ཡོད་དོ་༎ ༎ བསོད་ནམས་ཆེན་པོའི་དཔལ་གྱིས་ཕྱོགས་ལས་རྣམ་པར་རྒྱལ་བ་སྟོབས་ཀྱི་འཁོར་ལོས་སྒྱུར་བའི་རྒྱལ་པོ་དང་མཚུངས་པ་རྒྱལ་པོ་ཆེན་པོའི་བླའི་མཆོད ༼༧༽ གནས་བདེ་བར་གཤེགས་པའི་གཞུང་ལུགས་མང་དུ་ཐོས་པ་། རིག་པ་དང་གྲོལ་བའི་སྤོབས་པ་དགེ་བ་ཅན་། ལུང་དང་རིགས་པའི་དབང་ཕྱུག་། གངས་ཅན་གྱི་རྒྱུད་ཀྱི་མཁས་པ་ཆེན་པོ་༎ སྡོམ་བརྩོན་དམ་པ་ཤཱཀྱ་འི་དགེ་སློང་འཇམ་པའི་དབྱངས་ཀྱིས་། བཀའ་འགྱུར་ལེགས ༼༣༡༡བ༡༽ པར་བཞེངས་པ་རྣམས་ལས་འདི་དག་ནི་མཁན་པོ་ཆེན་པོ་མཆི་མས་ཀྱིས་དགེ་བའི་བཤེས་གཉེན་རྒྱ་འདུལ་བ་འཛིན་པ་ཞལ་བཞུགས་པའི་དུས་ན་། དགེ་བའི་བཤེས་གཉེན་འདུལ་བ་འཛིན་པ་ཞིང་མོ་ཆེ་བ་བྱང་ཆུབ་སེང་གེས་གཉེར་མཛད་ནས་། ལུང་ཕྲན་ཚེགས་ཀྱི་བམ ༼༢༽ པོ་བཅུ་གཉིས་མ་ཚང་བ་དང་། གཞུང་བླ་མའི་ཞུ་བ་མ་རྫོགས་པ་བམ་པོ་བཅུ་གཉིས་དང་། སྡོམ་ཚིག་ཡིག་ཚར་གཉིས་མ་ཚང་བ་རྣམས་བསམ་ཡས་མཆིམས་ཕུ་ལ་སོགས་པ་དབུས་གཙང་གི་གཙུག་ལག་ཁང་རྣམས་ནས་བཙལ་ཏེ་། ལ་སྟོད་འོལ་རྒོད་ཀྱི་གཙུག ༼༣༽ ལག་ཁང་དུ་གནས་བརྟན་དྷརྨཱ་སེང་གེས་ལུང་སྡེ་བཞི་ཚང་བར་བཞེངས་པ་སྣར་ཐང་གི་གཙུག་ལག་ཁང་དུ་གདན་དྲངས་ཏེ་། དེ་ལ་དཔེ་ཕྱི་མཛད་ནས་བཞེངས་པ་དང་། གཞན་ཡང་ཆུ་མིག་རིང་མོའི་གཙུག་ལག་ཁང་དང་། རླུང་ཀླུང་ཤོད་གྲོག་གི་གཙུག་ལག་ཁང་གི་འདུལ ༼༤༽ བ་ལུང་ལ་སོགས་པ་རྣམས་ལ་གཏུགས་ཏེ་སྔ་ཞུས་ལེགས་པར་བགྱིས་ནས་བཞེངས་པ་སངས་རྒྱས་ཀྱི་བསྟན་པའི་རྩ་བ་ལེགས་པར་གསུངས་པ་དམ་པའི་ཆོས་འདུལ་བ་ལུང་སྡེ་བཞིའོ་༎ དེའི་བཀའ་འགྱུར་གྱི་དཔེ་ཕྱི་རྣམ་པར་དག་པ་རྣམས་། མཁས ༼༥༽ པའི་འབྱུང་གནས་དཔལ་སྣར་ཐང་གི་གཙུག་ལག་ཁང་ནས་གདན་དྲངས་ཏེ་། འཕགས་པ་འཇིག་རྟེན་དབང་ཕྱུག་གི་སྤྲུལ་པའི་སྐུ་ཆོས་རྒྱལ་སྲོངབཙན་སྒམ་པོའི་ནང་བློན་ཆེན་པོ་མགར་སྟོང་བཙན་ཡུལ་ཟུངས་ཀྱི་རྒྱུད་པ་། གཙུག་ལག་གཉིས་ཀྱི་མཛད་པས ༼༦༽ བསྟན་པ་རིན་པོ་ཆེའི་ཞབས་ཏོག་ལ་གཡེལ་བ་མི་མངའ་ཞིང་། འགྲོ་བ་མང་པོའི་མགོན་སྐྱབས་དམ་པར་གྱུར་པ་དཔལ་ལྡན་རྒྱལ་བའི་སྡེ་ཡིས་། འགྲོ་བ་མ་ལུས་པའི་གནས་སྐབས་དང་། མཐར་ཐུག་གི་ཕན་བདེ་མ་ལུས་པའི་འབྱུང་གནས་རྒྱལ ༼༧༽ བའི་བསྟན་པ་རིན་པོ་ཆེ་ཡུན་རིང་དུ་གནས་ཤིང་། ཕྱོགས་ཀུན་ཏུ་དར་ཞིང་རྒྱས་པར་བྱ་བའི་ཕྱིར་༎ བོད་ཁམས་སུ་སྨོན་ལམ་གྱི་སྟོབས་ཅན་མངའ་བདག་ལྷ་བཙན་པོ་བྱང་ཆུབ་སེམས་དཔའ་རྣམས་དང་། ལོ་པང་སྐྱེས་མཆོག་ཁྱད་པར་ཅན་རྣམས་ཀྱི་བདག ༼༣༡༢ཨ༡༽ རྐྱེན་ལ་བརྟེན་ནས་། བདེ་བར་གཤེགས་པའི་གསུང་རབ་ཐོག་མཐའ་བར་དུ་དགེ་ཞིང་སྒྲོ་སྐུར་གྱི་མཐའ་དང་བྲལ་ལ་གཞུང་ལུགས་ངན་པའི་དྲི་མས་དབེན་པ་མདོ་སྡེ་དང་། རྒྱུད་སྡེའི་ཕྱོགས་སྔ་ཕྱིར་བོད་དུ་འགྱུར་རོ་ཅོག་རྣམས་མིའི་དབང་པོ་ཐོག་ན ༼༢༽ ཐེ་མུར་གྱི་རིང་ལ་། ཏི་ཤྲི་ཀུན་དགའ་རྒྱལ་མཚན་དཔལ་བཟང་པོ་བསྟན་པ་སྐྱོང་བའི་དུས་། རྒྱལ་བའི་བསྟན་པ་ལྔ་བརྒྱ་བདུན་པའི་མཐར་ཉེ་བ་། འགྲོ་བའི་བླ་མ་སྟོན་པ་གདུལ་བྱའི་དོར་ཞི་བར་གཤེགས་པའི་ཚུལ་བསྟན་ནས་། ལོ་སུམ་སྟོང་བཞི་བརྒྱ ༼༣༽ བརྒྱད་བཅུ་འདས་པ་མེ་མོ་ཕག་གི་ལོ་གསར་གྱི་ཟླ་བ་ཚེས་གྲངས་གཟའ་སྐར་བཟང་པོ་ལ་དབུ་བཙུགས་ཏེ་། རྒྱལ་བའི་སྲས་པོ་རིག་པ་འཛིན་པ་བྱང་ཆུབ་དཔལ་ལྡན་གྱིས་། བསྟན་པ་ལ་ཤེས་ནས་མི་ཕྱེད་པའི་དད་པ་བརྟན་པོས་ཀུན་ནས་བསླང་ནས་ཞལ་ཏའི་རིམ་པ་རྣམས་དང་། ༼༤༽ རྒྱུའི་དངོས་པོ་བཟང་ཞིང་མང་ལ་ཁ་ན་མ་ཐོ་བ་མེད་པས་མཐུན་པའི་རྐྱེན་བསྒྲུབས་ནས་། བསྟན་པའི་འབྱུང་གནས་དཔལ་ན་ལེན་དྲ་དང་མཚུངས་པ་སྦྲུལ་པའི་རྒྱལ་པོ་སེ་ཆེན་གན་གྱི་དགོས་ཀྱི་ལྷ་ཁང་དཔལ་གུང་ཐང་གི་གཙུག་ལག་ཁག་ཆེན་པོར་ལེགས་པར་བཞེངས་ཏེ་། སྡེ་སྣོད་ཀྱི ༼༥༽ ཚུལ་ལ་ཅུང་ཟད་བློ་ཁ་ཕྱོགས་པ་ཐང་པོ་ཆེ་བའི་བཙུན་པ་ཀུན་དགའ་འབུམ་གྱིས་ཁ་ཏ་དང་། ཞུས་དག་གི་དང་དོས་པ་བགྱིས་ཤིང་། གཞན་ཡང་དད་པ་དང་བརྩོན་འགྲུས་ཆེ་ཞིང་བློ་གྲོས་གསལ་བའི་སྡོམ་བརྩོན་དམ་པ་མང་དུ་ཐོས་ཤིང་སྡེ་སྣོད་འཛིན་པ་མཁས་པ་རྣམས་ཀྱིས་། ༼༦༽ རྒྱ་གར་སྐད་ལ་སོགས་པ་ལེགས་པར་སྦྱར་བའི་སྐད་སོར་བཞག་རྣམས་ནི་སྔོན་གྱི་ལོཙྪ་བ་ཆེན་པོ་རྣམས་ཀྱིས་མཛད་པའི་བྱེ་བྲག་ཏུ་རྟོགས་བྱེད་ཆེན་པོ་དང་། སྒྲ་སྦྱོར་བམ་པོ་གཉིས་པ་ལ་སོགས་པ་ལ་བརྟེན་ནས་དག་པར་བྱས་ཤིང་། བོད་སྐད་རྣམས་ནི་ཡུལ་སྐད་དང་། འཕྲལ ༼༧༽ སྐད་ངན་པ་རྣམས་དང་མ་འདྲེས་པར་བོད་ཡུལ་གྱི་སྔོན་གྱི་བརྡ་མེས་མཁན་པོ་རྣམས་དང་། སྒྱུར་བྱེད་དམ་པ་སྔ་ཕྱིར་བྱོན་པ་རྣམས་ཀྱི་བརྡ་གསར་རྙིང་དང་། སྐད་གསར་བཅད་ལ་སོགས་པའི་རྗེས་སུ་འབྲངས་ནས་ད་ཕྲག་དང་། མ་མྱ་དང་། ས་སྩོགས་ལ་སོགས་པ་ཡོད་མེད ༼༣༡༢བ༡༽ རྣམས་མཁས་པ་རྣམས་ཀྱིས་ཇི་ལྟར་མཛད་པ་ལྟར་བརྡ་དོན་མ་ནོར་བར་དག་པར་བགྱིས་ནས་། གཞི་དུང་གིས་གཞི་ལྟར་དཀར་འཇམ་མཁྲེགས་པ་ལྷོ་རྒྱལ་པོ་ལྷ་ཁང་གི་ཤོ་གུ་ལ་། དམ་ཆེ་ཞིང་མདངས་གསལ་བ་ཨུཏྤལ་སྔོན་པོ་ལྟ་བུ་རྒྱ་ནག་ཆེན་པོ་ལས་འོངས་པའི་སྣག ༼༢༽ ཚས་། འབུར་དཀྱུས་ཚུགས་གསུམ་ལ་མཁས་པའི་མཐར་ཕྱིན་པས་ཡི་གེའི་རིག་བྱེད་ལ་སློབ་དཔོན་གྱི་གོ་འཕང་ཐོབ་པས་དག་སྙོམས་མཛེས་པས་བཞེངས་པ་དཔོན་དཔལ་བཟང་རིན་ཆེན་དང་། སངས་རྒྱས་གྲགས་ལ་སོགས་པ་དབུས་གཙང་གི་ཡི་གེ་བ་ཡིད་གཞུངས་ཤིང ༼༣༽ མཁས་པ་རྣམས་ཀྱིས་ལེགས་པར་བྲིས་པ་ལ་ཞུས་དག་ལན་གསུམ་དུ་བགྱིས་ཏེ་བཞེངས་པ་རྣམས་། ས་མོ་གླང་གི་ལོ་བཀྲ་ཤིས་ལོ་གསར་གྱི་ཟླ་བ་ལེགས་པར་གྲུབ་ཅིང་། འབྲས་བུ་དང་བསྒྲུབ་པའི་དུས་ཀྱི་ལྔ་བརྒྱ་ཕྲག་དྲུག་དང་། ལུང་མངོན་པའི་དུས་ཀྱི ༼༤༽ བཞི་བརྒྱ་བརྒྱད་བཅུ་རྩ་གཉིས་འདས་ལ་། ལྷག་མ་མངོན་པའི་ལོ་བཅོ་བརྒྱད་དང་། མདོ་སྡེ་། འདུལ་བ་། རྟགས་ཙམ་འཛིན་པའི་ལྔ་བརྒྱ་ཕྲག་གསུམ་ཏེ་། སྟོང་ལྔ་བརྒྱ་བཅོ་བརྒྱད་བསྟན་པའི་ལྷག་མར་ཡོད་པའི་དུས་སུ་བཀའ་འགྱུར་ལེགས་པར་གྲུབ་པ ༼༥༽ རྣམས་ལས་འདི་དག་ནི་ལུང་སྡེ་བཞིའོ་༎ འདུལ་བ་ལུང་ཕལ་ཆེ་བ་ལ་དགེ་སློང་ཕ་མའི་སོ་སོར་ཐར་པ་དང་། ཞུ་བ་མ་རྫོགས་པ་བཞེངས་པ་མེད་མོད་ཀྱི་འོན་ཀྱང་སོ་སོར་ཐར་པ་གཉིས་རྣམ་འབྱེད་གཉིས་ཀྱི་རྩ་བ་ཡིན་ཞིང་། རྣམ་འབྱེད་གཉིས་ནི་སོ་སོར་ཐར་པ་རྣམ ༼༦༽ པ་གཉིས་ཀྱི་འགྲེལ་བ་ཡིན་ལ་༎ ཞུབ་མ་རྫོགས་པ་ནི་ཞུ་བ་དག་ཤོས་ཡིན་པའི་ཕྱིར་ལུང་རྣམ་འབྱེད་སོ་སོའི་དབུ་དང་། གཞུང་བླ་མ་མ་རྫོགས་པ་དབུ་ཉིད་དུ་བཞེངས་སོ་༎ ལུང་སྡེ་བཞིའི་གོ་རིམས་ནི་གཞི་དང་། རྣམ་པར་འབྱེད་པ་དང་། དེ་དག་གི་དཀའ ༼༧༽ བའི་གནས་ཞུས་ལན་གྱིས་གཏན་ལ་འབེབས་པ་གཞུང་བླ་མ་དང་། དེ་དག་ཏུ་མ་ཚང་པ་ཁ་སྐོང་བ་ཕྲན་ཚེགས་སོ་༎ དོན་གྱི་གོ་རིམས་དེ་ལྟར་ཡིན་ཡང་ཁམས་པ་རྣམས་ཀྱིས་གཞི་དང་། རྣམ་པར་འབྱེད་པའི་རྗེས་ལ་ཕྲན་ཚེགས་དང་། དེའི་རྗེས་ལ་གཞུང་དམ་པ་ཉིད ༼༣༡༣ཨ༡༽ བྲིས་ཤིང་། ཀ་ཅོག་ལ་སོགས་པས་མཛད་པའི་མཚན་བྱང་དཀར་ཆག་ལས་ཀྱང་རིམ་པ་དེ་ཁོ་ན་ལྟར་འབྱུང་བས་འདིར་ཡང་གཞུང་དམ་པ་མཇུག་ཉིད་དུ་བྲིས་སོ་༎ འདི་རྣམས་ཀྱི་བམ་པོའི་གྲངས་ནི་ཤྭོ་ལོ་ཀ་སུམ་བརྒྱ་ལ་བམ་པོ་རེར་བྱས་ནས ༼༢༽ ལུང་གཞི་ལ་བམ་པོ་བརྒྱ་དང་དགུ་། དགེ་སློང་ཕའི་རྣམ་འབྱེད་ལ་བམ་པོ་བརྒྱད་བཅུ་རྩ་གསུམ་དང་བམ་པོ་སུམ་ཆ་། དགེ་སློང་མའི་རྣམ་འབྱེད་ལ་བམ་པོ་ཉི་ཤུ་རྩ་བརྒྱད་། ཕྲན་ཚེགས་ལ་བམ་པོ་ལྔ་བཅུ་རྩ་དགུ་། གཞུང་བླ་མའི་ཞུ་བ་མ་རྫོགས་པ་ལ་བམ་པོ་བཅུ ༼༣༽ གཉིས་། ཞུ་བ་རྫོགས་པའི་གཞུང་དམ་པ་ལ་བམ་པོ་ལྔ་བཅུ་རྩ་གསུམ་སྟེ་། བསྡོམས་ན་གཞུང་དམ་པ་ལ་བམ་པོ་དྲུག་བཅུ་རྩ་ལྔ་ཡོད་པས་སྦྱིར་ལུང་སྡེ་བཞི་ཆད་པ་ལ་བམ་པོ་སུམ་བརྒྱ་བཞི་བཅུ་རྩ་བཞི་དང་བམ་པོ་སུམ་ཆ་ཡོད་དོ་༎ སྔར་མ་ཚང་བ་རྣམས ༼༤༽ དག་པར་བཞེངས་པའི་ཚུལ་ནི་ཕྲན་ཚེགས་དང་། ཞུ་བ་མ་རྫོགས་པའི་མཇུག་དག་ཏུ་བྲིས་ཟིན་པའི་ཕྱིར་དེ་དག་ཏུ་བལྟ་བར་བྱའོ་༎ ༎,. . . . . . . . . . .
ad54ec8df9634f14adb79858efeddce0,ཡེ་དྷརྨཱ་ཧེ་ཏུ་པྲ་བྷ་བཱ་ཧེ་དུན་ཏེ་ཤཱནྟ་ཐཱ་ག་ཏོ་ཧྱ་བ་དཏ་། ཏེཤཱཉྩ་ཡོ་ནི་རོ་དྷ ༼༥༽ ཨ་བྃ་བཱ་ད་མ་ཧཱ་ཤྲ་མ་ང་༎ ༎,.
